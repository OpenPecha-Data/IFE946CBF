༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W1KG18571
ImageGroup:
11KG18659
9787540939175, 9787540939182,
9787540939199
LCCN:
n/a
ISBN:
Title:
མའོ་ཙེ་ཏུང་གི་གཏམ་རྒྱུད།
Author:
ma'o tse tung gi gtam rgyud/
མཱ་ཞའོ་ཁྲུན་
mA zha'o khrun
Descriptor:
Original Publication:
Place:
n/a
shes bya'i rab gsal/ rgyal gces ring lugs slob gso'i dpe tshogs/:[not available]
khrin tu'u/
si khron dpe skrun tshogs pa/ si khron mi rigs dpe skrun khang/
||2008, 2010
Publisher:
Date:
Volume:
Total Volumes:
TBRC Pages:
Introductory Pages:
Text Pages:
Scanning Information:
Scanned at M/S Satluj Infotech Images, E-45, Sector 27 Noida, District Gautam Buddha
Nagar, U.P. 201301 via New Delhi, IN for the Tibetan Buddhist Resource Center, 150 17th
st., New York, NY 10011, U.S.A 2006. Comments: 10/2014



]2324
ཤེས་བྱའི་རབ་གསལ།
རྒྱལ་གཅེས་རིང་ལུགས་སློབ་གསོའི་དཔེ་ཚོགས།
[2324
མའོ་ཙེ་ཏུང་གི་གཏམ་རྒྱུད།
སྟོད་ཆ།
སི་ཁྲོན་དཔེ་སྐྲུན་ཚོགས་པ། སི་ཁྲོན་མི་རིགས་དཔེ་སྐྲུན་ཁང་།
四川出版集团 四川民族出版社
i



ཤེས་བྱའི་རབ་གསལ།
རྒྱལ་གཅེས་རིང་ལུགས་སློབ་གསོའི་དཔེ་ཚོགས།
མའོཙེ་ཏུང་གི་གཏམ་རྒྱུད།
སྟོད་ཆ།
Class No:
Acc. Mo. P:j2324
LTWA (Manuscript)
DHARAMSALA. H.P.
བོད་ཀྱི་དཔེ་མཛོད་ཁང་།
སི་ཁྲོན་དཔེ་སྐྲུན་ཚོགས་པ།
སི་ཁྲོན་མི་རིགས་དཔེ་སྐྲུན་ཁང་།



《知识之窗》编委会
主任:邹吉祥
副主任:莫世行张邦凯 王伟 何晓平
罗勇 孙先荣侯荣华
主编:罗勇
副主编:白明轩 赵茂林
编委会成员:李世荣 邹景阳陈蓉央青拉姆
央 京阿克克的沈阿红



Class No:
Acc. No. P:]232-4
LTWA (Manuscript)
DHARAMSALA. H.P.
ད་ཀྱི་དཔེ་མཛོད་ཁང་།
དཀར་ཆག
....
.………………….
(22)
(39)
གླེང་གཞི། ...………………..…………….…. .………………. ( )
ཧྲེ་ཡ་ཙེ། ..…..….…….…….…………….………….……………………… ….
སློབ་བྱོལ་དུ་སོང་བ།..
(14）
སློབ་གྲྭ་ནས་འཐེན་རྗེས།
རུས་བདག་ལ་ཁ་གཏད་བཅག་པ། ...….…..…….…... （29)
བུ་ལོན་གཡར་ནས་སློབ་སྦྱོང་བྱེད་པ།.….
（34）
“དམིགས་བསལ”གྱི་སློབ་མ།….………………………………
མི་གཞན་གྱི་ལྕང་ལོ་བཅད་པ།………………
(46）
སྨྱུ་གུ་དོར་ནས་དམག་ནང་དུ་ཞུགས་པ། ………………….…. (53）
ཕྲུ་གུ་ཉུང་མའི་དཀྱིལ་དུ་སླེབས་པ། ..……………………. （58)
ཐུགས་ལ་གནམ་འོག་བཙངས་པ།.………….
（65）
“པིར་རིས་ཉེར་བརྒྱད་ཀྱི་སློབ་མ།” ...
（71)
“གཟུགས་པོར་སྦྱོང་བརྡར་སྤྲོད་པ” …………………………….. （78)
“སྤྲང་པོས”ཡུལ་བསྐོར་བ། ། • ..…..，…..………… (85)
ཧྥ་རན་སེར་མ་ཕེབས་པ།...
... （100)
（ཤང་ཅང་དཔྱད་གཏམ་》གསར་སྐྲུན་གནང་བ། ..……（105）



གླེང་གཞི།
ཡུལ་ལྗོངས་ལྟ་ན་སྡུག་པའི་ཧུའུ་ནན་གྱི་ ཤང་ ཐུན་ རྫོང་ཁོངས་སུ་
ཕྱོགས་བཞི་རི་བོས་བསྐོར་བའི་ཞིང་སྡེའི་རི་གྲོང་ཞིག་ཡོད་པ་འདིར་ཧྲའོ་
ཧྲན་ཁྲུང་ཞེས་བརྗོད། རི་གྲོང་ཆུང་ངུ་འདིའི་མདུན་ཕྱོགས་སུ་ལྷོ་གཡུས་
ཀྱི་རི་རྩེ་དོན་གཉིས་ཀྱི་ཡ་གྱལ་ཧྲའོ་རླུང་ཞེས་པ་ཀེ་རིར་གནས་ཡོད་ཅིང་།
མཐོ་ཞིང་བརྗིད་ཆགས་པའི་མུ་འབྲེལ་རི་རྒྱུད་ཀྱི་ཁྲོད་དུ་ངོ་མཚར་ཆེ་ཞིང་
ཡིད་དབང་འཕྲོག་ པའི་གཏམ་ རྒྱུད་ཇི་ སྙེད་སྣང་ངོ༌། ། ཤོད་སྲོལ་ དུ་
གནའ་སྔ་ མོ་ ཐང་ ཡས་ ཀྱི་ དུས་ རབས་ སུ་ རྒྱལ་ པོ་ རྒྱུན་ ཏིད་ ལྷོ་ རྒྱུད་ དུ་
གཟིགས་སྐོར་དུ་ཕེབས་ནས་དེ་གར་འབྱོར། ཁོང་གིས་རི་བོ་མཐོ་ཞིང་
དབེན་པའི་ལུང་ཤུར་འདིར། མི་ཚོས“ཉི་མ་ཤར་བ་དང་ལས་ལ་འཇུག་
ཅིང་། ཉི་མ་བཞུད་སྐབས་ངལ་གསོ་བར་བྱེད། ཁྲོན་པ་བརྐོས་ནས་
འཐུང་ཆུ་བྱས། སོ་ནམ་ལས་ཏེ་འཚོ་བར་བྱེད་པ”གཟིགས་རྗེས་ཤིན་ཏུ་
བག་ཕེབས་པར་གྱུར་བས་ན་ཁོང་གིས་བཙུན་མོ་དང་བློན་ཆེན་རྣམས་ཁྲིད་
དེ་རི་བོར་འཛེགས་ཤིང་སྤྲོ་འཁྱམ་དུ་ཞུགས་པ་མ་ཟད་རི་རྩེར་ཕེབས་རྗེས་
རོལ་ཆ་ལས་སྙན་ཞིང་འཇེབས་པའི་རོལ་དབྱངས་ཧྲའོ་ཞེས་དཀྲོལ་བས་
ཕྱིས་སུ་མི་ཚོས་རི་བོ་འདིར་ཧྲའོ་ཧྲན་རི་བོ་ཞེས་བརྗོད་ཅིང་དེ་ནི་རོལ་
དབྱངས་ཀྱི་རི་བོ་ཞེས་པའི་དོན་ལྡན་ནོ། །
ས་ཆ་འདིའི་མཛེས་ལྗོངས་རི་མོ་བྲིས་པ་ལྟར་སྣང་ཞིང་། ལྷག་པར་
དུ་དཔྱིད་ཀ་ཤར་སྐབས། རྩི་ཤིང་དང་མེ་ཏོག་གང་སར་ཁྱབ་ཡོད་པས་ན་
• 1，



དེ་བས་རྣམ་པར་བཀྲ། རི་སུལ་ལས་ཤང༌ཤང་དུ་བབས་པའི་ཆུ་ཕྲན་
རྣམས་ལྷན་ཅིག་ཏུ་འདྲེས་ཏེ་གྱ་གྱུའི་ཆུ་བོ་ཞིག་གྲུབ་ཅིང་། ཆལ་ཆིལ་
ངང་ཉིན་མཚན་ལྟོས་མེད་རྒྱུག་བཞིན་མཆིས། དྭངས་ཤིང་གཙང་བའི་
ཆུ་མིག་དང་སྔོ་བསངས་ཀྱི་རི་བོ་དེ་བཞིན་རི་སྟེང་གི་ཐང་ཤིང་དང༌།
སོམ་ཤིང་། ཧྲན་ཧྲུང༌། སྨྱུག་མ་སོགས་གཅིག་མདངས་གཅིག་ལ་འཕྲོས་
པས་ཡུལ་ལུང་དེ་བས་ལྟ་ན་སྡུག་པར་གྱུར། །
ཨེ་མ་ཧྲའོ་ཧྲན་མཛེས་ཤིང་དབེན་པ་ལགས།།
1893ལོའི་ཟླ་12པའི་ཚེས་26ཉིན། ཕྲུ་གུ་དམར་འབྱར་ཞིག་གི་ངུ་
སྒྲ་གྲགས་པས། དེ་ནས་བཟུང་ཧྲའོ་ཧྲན་ཡུལ་དེ་དབེན་པའི་གནས་ལས་
འགྲོལ་ཐོག ཙི་ནའི་རྒྱལ་ཁམས་ཡོངས་ལའང་གཏིང་ཟབ་པའི་འགྱུར་བ་
འགྲོ་འགོ་ཚུགས།
ཕྲུ་གུ་དེ་ནི་ཕྱིས་སུ་སྙན་གྲགས་འཛམ་གླིང་ཡུལ་གྲུ་ཀུན་ཏུ་ཁྱབ་པའི་
མའོ་ཙེ་ཏུང་མཆོག་ཡིན་ནོ།།
ཡུན་རིང་གི་ལོ་ཟླའི་ནང༌། མི་རབས་གཅིག་གི་ཕོ་རྒོད་གསར་དུ་
ཐོན། །
ཁོང་ནི་རླབས་ཆེན་གྱི་མར་ཁེ་སི་རིང་ལུགས་པ་ཞིག་ཡིན་ཞིང༌།
ཁོང་གིས་དཔའ་ངར་སྙིང་སྟོབས་ལ་བརྟེན་ཏེ་གྲོང་གསེབ་ནས་གྲོང་ཁྱེར་
མཐའ་སྐོར་བའི་ངོ་མཚར་རྨད་དུ་གྱུར་བའི་ཐབས་ཇུས་གསར་དུ་གཏོད་
པས། མེ་སྟག་ཆུང་ངུ་ཡིས་རྒྱལ་ཡོངས་ཀུན་ཏུ་མེ་ལྕེ་རབ་ཏུ་སྤར་བས་ན་
མཐར་སྲིད་དབང་ཚུར་བླངས་ཏེ། མི་དམངས་ལ་རང་ཁྱིམ་རང་བདག་
ཐོབ་ནས་སྤྱི་མཐུན་རྒྱལ་ཁབ་གསར་དུ་བཙུགས། ཁོང་ནི་ཕུལ་བྱུང་གི་
འབྱོར་མེད་གྲལ་རིམ་གྱི་གསར་བརྗེ་མཁས་ཅན་ཞིག་རེད། ཁོང་གིས་མི་
•2 •



རྣམས་ཧ་ལས་དགོས་པའི་བློ་སྟོབས་ལ་བརྟེན་ནས་མི་དམངས་དབུ་འཁྲིད་
དེ་ཕྱིའི་བཙན་འཛུལ་པ་མཐར་སྐྲོད་བཏང་ཁར་ཅང་ཚང་རྒྱལ་རབས་མགོ་
རྟིང་སློག་ནས་སྡུག་བསྔལ་ཚད་མེད་ཀྱིས་མནར་བའི་མི་རིགས་དེ་སྤྱི་ཚོགས་
རིང་ལུགས་ཀྱི་བདེ་བའི་ལམ་ཆེན་ཐོག་བཀོད་པར་བྱས།
ཁོང་ནི་སྐད་གྲགས་ཤིན་ཏུ་ཆེ་བའི་དམག་དོན་འཐབ་ཇུས་མཁས་
ཅན་ཞིག་རེད། ཁོང་གི་ངོ་མཚར་ཆེ་བའི་གཏམ་རྒྱུད་དག་ཡུལ་གྲུ་གང་
སར་ཁྱབ་ནས་ཡོད་ཅིང་། སྐུ་ཉིད་དམག་འཐབ་དུ་མར་ཞུགས་མྱོང་ཡང་
རྨ་ཤུལ་ཙམ་ཡང་བྱུང་ མེད། ཁོང་ གིས་ བཀོད་ འདོམས་ གནང་ བའི་
དམག་འཐབ་ནི་མིའི་རིགས་ཀྱི་དམག་འཐབ་ལོ་རྒྱུས་ཐོག་ངོ་མཚར་ལྡན་
པའི་སྒྲུང་གཏམ་ཡིན་པས་དེ་ལ་དགྲ་བོས་ཀྱང་མི་བསྟོད་རང་བསྟོད་དུ་
གྱུར།
ཁོང་ནི་ སེམས་རྩ་འཁོལ་ བའི་སྙན་ངག་མཁན་ཞིག་དང་སྒྱུ་ རྩལ་
མཁས་ཅན་ཞིག་རེད། ཁོང་གི་སྙན་ཚིག་ནི་འཆར་སྒོ་ཕུན་སུམ་ཚོགས་
ཤིང་། སྒེག་ཉམས་ལྡན་ལ། ཤུགས་བསྟན་གྱི་གོ་དོན་གཏིང་གཟབ་པོ་
ཡོད། ཁོང་གི་ཕྱག་བྲིས་ནི་འཁྱུག་པོ་ཡོད་ལ་འབྱོངས་པོ་ཡོད་པས་ཐུན་
མོང་མིན་པའི་རང་རང་གི་ཁྱད་ཆོས་ལྡན་ཡོད།
1976ལོའི་ཟླ་9ཚེས་9ཉིན། མའོ་ཙེ་ཏུང་མཆོག་གིས་ཁོང་སྐུ་ངོ་
མས་གསར་དུ་གཏོད་ཅིང་དུས་རབས་ཕྱེད་ལྷག་རིང་འབད་འཐབ་ཆེས་
ཆེར་གནང་བའི་བྱ་གཞག་དང་འཇིག་རྟེན་འདི་བཅས་དང་ནམ་ཡང་ཞལ་
གྱེས་སོ།།
ཁོང་གིས་ མི་དམངས་ ལ་ མཚར་ སྡུག་ ལྡན་ པའི་ འཛམ་ གླིང་ ཞིག་
བཞག་གནང་བ་དང༌། ཁོང་གིས་མི་རབས་རྗེས་མར་ཚོན་མདོག་སྣ་ལྔས་
•3 •



མཛེས་པའི་གྲངས་ལས་འདས་པའི་མེ་ཏོག་གི་འདབ་མ་བཞག་གནང་ཡོད།
དེ་རིང་ང་ཚོས་དགུང་ལོ་གྱ་གསུམ་འཚོ་གནས་རིང་གི་ཞབས་རྗེས་དེད་
ནས་མེ་ཏོག་གི་ཕྲ་ཚོམ་འཐོར་བ་དེ་རྣམས་བཙལ་འཚོལ་བྱེད་ཅིང། །
མཛེས་སྡུག་ལྡན་པའི་མེ་ཏོག་གི་གཟེབས་མ་ཞིག་བཟོས་ཏེ་སྤྱི་མཐུན་རྒྱལ་
ཁབ་ཀྱི་མི་རབས་གསར་པ་འབྱུང་འགྱུར་འཛམ་ གླིང་གི་བདག་པོ་ཚོར་
འབུལ་རྒྱུ་ཡིན། འོན་ཏེ་ངོ་མཚར་ཆེ་ཞིང་ཡིད་དབང་འཕྲོག་མི་ཐུབ་པའི་
སྒྲུང་གཏམ་རྙིང་པ་དེས་མི་རྣམས་ལ་སྐུལ་ལྕག་དང་སློབ་གསོ་ཐེབས་ཐུབ་
པའི་བསམ་འདུན་ལྷད་མེད་བཅངས་ཡོད།།
，4 •



ཧྲེ་ཡ་ཙེ།
ན
ལག་ཏུ་ལྕང་ལྕག་འཁྱེར་བའི་ཕྲུ་གུ་ཞིག་འབྲས་ཤིང་གི་མཐའ་འཁོར་
དུ་ཕར་རྒྱུག་ཚུར་རྒྱུག་བྱེད་བཞིན་འདུག ཕྲུ་གུ་འདིར་ནག་ཅིང་ཟིང་
བའི་སྐུ་དང་གྲུང༌ཤ་དོད་པའི་འདྲེན་བྱེད་ཟུང་ལྡན་ཞིང་། ལུས་ སྟོད་
དམར་ཧྲེང་ཕུད་ཡོད་ལ་སྨད་དུ་ཞེང་ཁ་ཆེ་བའི་གོས་ཐུང་སྔོན་པོ་ཞིག་གྱོན་
ཡོད་པས། གཟུགས་པོ་ཅུང་སྐམ་ཙམ་ཞིག་ཏུ་མངོན།. འོན་ཀྱང་ཁོ་པ་
ན་མཉམ་བྱིས་པ་གཞན་ལས་གཟུགས་པོ་རིང་བ་ཡོད། ཁོ་པའི་ལས་
འགན་ནི་འབྲས་ཞིང་སྲུང་སྟེ་བྱ་བྱིའུ་སོགས་ཀྱི་གནོད་པ་འགོག་རྒྱུ་དེ་ཡིན།
“ཧྲེ་ཡ་ཙེ་ལྟོ་ཆས་ཟ་བར་ཤོག”ཅེས་ཨ་མ་ལགས་ཀྱིས་འབོད་གནང་།
ཁོ་པས་ལྕང་ལྕག་ཕར་གཡུགས་ནས་ཕྲལ་མར་ཁྱིམ་དུ་ལོག
མྱུར་དུ་སྐྱོད་མཁན་གྱི་བྱིས་པ་དེ་ནི་མའོ་ཙེ་ཏུང་ཡིན་པ་རེད། འོ་
ན་ཨ་མ་ལགས་ཀྱིས་“ཧྲེ་ཡ་ཙེ”ཞེས་འབོད་དགོས་དོན་གང་ཡིན་ནམ་ཞེ་ན།
འདི་ལྟ་སྟེ། མའོ་ཙེ་ཏུང་གི་ཨ་མ་ལགས་ལ་དེ་སྔ་ཕྲུ་གུ་བུ་གཉིས་
འཁྲུངས་མྱོང་ཡོད་རུང་སྟབས་མ་ལེགས་པར་ནར་མ་སོན་གོང་ནས་སྐྱེ་ལམ་
དུ་ཤོར། རྗེས་སུ་མའོ་ཙེ་ཏུང་འཁྲུངས་རྗེས་རྨོའོ་ལགས་ཀྱིས་ཁོང་ལྷག་
པར་རྩ་ཆེན་དུ་འཛིན་ནས་ཨུ་ཚུགས་ཀྱིས་རྨོའོ་ལགས་འགྲམ་དུ་ཉར་ནས་
གསོ་སྐྱོང་མཛད། རྨོའོ་ལགས་ ཤང་ཤང་རྫོང་གི་ཏཱ་གླིང་དུ་བཞུགས་ཀྱི་
ཡོད་ཅིང་། ཧྲའོ་ཧྲན་ཁྲུང་དབར་དུ་རི་བོ་ཞིག་ཡོད་པས་ཧ་ལམ་བར་
ཐག་ལེ་དབར་བཅུ་ཙམ་ཆོད་ཡོད། ས་ཆ་འདིར་རྨོངས་དད་ཀྱི་གོམས་
•5 •



གཤིས་དེ་འདྲ་ཞིག་ཡོད་པ་སྟེ། ཕྲུ་གུ་སྐྱེས་རྗེས་སྔོན་ལ་ཕྲུ་གུར་སྒོ་ཕྱུགས་
ཀྱི་མིང་འདོགས་སྲོལ་ཡོད། ཤོད་སྲོལ་ལ་སྒོ་ཕྱུགས་གསོ་བདེ་བས་ཕྲུ་གུ་
ཕལ་ཆེར་ཀོའུ་(ཁྱི་) ཡ་ཙེ་(ཕྲུ་གུ)དང༌། རྨོའོ་ ( ཞི་མི་) ཡ་ཙེ་ལ་སོགས་
པའི་གཅེས་མིང་འདོགས་ཀྱི་ཡོད། འོན་ཀྱང་རྨོའོ་ལགས་མིང་དེ་ཚོར་
མཉེས་པོ་གནང་མེད་ཅིང་། གྲོང་ཚོའི་གཤམ་གྱི་འགྱིང་ངེར་གནས་པའི་
བྲག་རྡོ་ཆེན་པོ་དེ་བློ་ལ་བབ་པོ་བྱུང་། བྲག་རྡོ་འདི་མཐོ་ཚད་ཕལ་ཆེར་
ཀྲང་གཅིག་ལྷག་ཙམ་ཡོད་པ་དང་། འདིའི་འོག་ཏུ་དྭངས་གཙང་ཆུ་མིག་
ཅིག་ཡོད་པས། གནམ་གཤིས་ཐན་པ་ཇི་ལྟར་བྱུང་ཡང་ཆུ་མིག་དེའི་ཆུ་
རྒྱུན་ཆད་མྱོང་མེད། ཤོད་སྲོལ་ལ་ས་ཆ་འདིར་དེ་སྔ་གདོན་འདྲེ་ཞིག་
གནས་ཡོད་སྟབས་འདྲེ་འདིས་རྟག་ཏུ་ཡུལ་འདིར་གནོད་འཚེ་གཏོང་གི་
ཡོད། རྗེས་ལ་ཕོ་རྒོད་ཞིག་གིས་བྲག་རྡོ་འདིས་གདོན་འདྲེ་དེ་མནན་པས།
དེ་ནས་བཟུང་མི་ཚོས་བྲག་རྡོ་དེ་ལྷར་བརྩིས་ཏེ་ཕྱག་མཆོད་འབུལ་བྱེད་ཀྱི་
ཡོད། རྨོངས་དད་ཀྱི་འཆིང་རྒྱ་ལས་འགྲོལ་མེད་པའི་རྨོའོ་ལགས་ཀྱིས་
མའོ་ཙེ་ཏུང་བྲག་རྡོ་འདིའི་འགྲམ་དུ་འཁྲིད་དེ་སངས་གསོལ་ཕྱག་འབུལ་
གནང་ནས་བྲག་རྡོ་འདི“མ་གཡར”ལ་བརྩིས་ཏེ་ཁོང་གི་མཚན་ལའང་“ཧྲེ
(རྡོ) ཡ་ཙེ(ཐུག)”ཞེས་བཏགས། །
“ཧྲེ་ཡ་ཙེ” ཞེས་པ་འདིས་རྨོའོ་ལགས་ཀྱི་ཐུགས་ཀྱི་འདུན་པ་མཚོན་
ཡོད་པ་དང༌། བགྲེས་སོང་གི་ཤིན་ཏུ་གཅེས་པའི་ཐུགས་སེམས་མཚོན་གྱི་
ཡོད་པས་བཅོས་མིན་གྱིས་སེམས་ནས་དེ་ལྟར་འབོད་ཀྱི་ཡོད་སྟབས་ཨ་མ་
ལགས་ཀྱིས་ཀྱང་དེ་ལྟར་འབོད་གནང་གི་ཡོད་ལ་ཡུལ་མི་ཚོས་ཀྱང་དེ་ལྟར་
རང་འབོད་ཀྱི་ཡོད།
དཔྱིད་ཀ་འཆར་བས་ན། ཧྲེ་ཡ་ཙེ་ཡང་ཞིང་ནང་གི་ལྗང་པ་དང་།
• 6
•



ཁང་ཁྱིམ་མདུན་གྱི་ལྕང་གསར་བཞིན་འཚར་ལོངས་བྱུང་སྟབས། རྨོའོ་
ལགས་ཀྱིས་ཁོང་ཧྲའོ་ཧྲན་ལ་ཚུར་བསྐྱལ་གནང༌།
ཧྲའོ་ཧྲན། ས་ཆ་དེ་ཕྱི་ནས་བལྟས་ན་ཧ་ཅང་ཁ་ཁུ་སིམ་པོའི་གྲོང་
ཞིག་ཡིན་རུང༌། དོན་དངོས་ཐོག་སྡུག་བསྔལ་གྱི་རླུང་ཆར་ཤིན་ཏུ་སྡང་བ་
ཞིག་རེད། ཧྲེ་ཡ་ཙེ་མི་ཡུལ་ལ་བྱོན་པའི་རྗེས། ཀྲུང་གོའི་མཐའ་མཇུག་
གི་གོང་མའི་སྲིད་གཞུང་དབུགས་ཆད་ཁར་ཐུག་ཡོད་ཐོག ཀྲུང་གོ་འདི་
ཉིད་ཞི་ཀྭ་ཞིག་ལྟར་བཙན་རྒྱལ་རིང་ལུགས་བཙན་འཛུལ་པས་དུམ་བུར་
བཏུབ་བཞིན་ཡོད་ལ། མི་སེར་སྤེལ་ཡུལ་ཕྱེད་ཙམ་དང་བཀས་བཀོད་
རྒྱུད་འཛིན་ཕྱེད་ཙམ་གྱི་སྤྱི་ཚོགས་སུ་འགྱུར་བཞིན་ཡོད། ཀྲུང་གོ་མི་
དམངས་རྣམས་བཙན་རྒྱལ་རིང་ལུགས་དང༌། བཀས་བཀོད་རྒྱུད་འཛིན་
གཉིས་ཀྱི་གཉའ་གནོན་འོག་བཀྲེས་སྐོམ་གྱིས་མནར་བཞིན་འཆི་ལམ་ལས་
ཐར་ཐབས་བྱེད་ཀྱི་ཡོད། ཀྲུང་གོའི་ཞིང་ཁུལ་དུ་དེ་བས་ཡིད་སྐྱོ་བའི་རྣམ་
པས་ཁེངས་ཡོད། མི་མང་པོ་ཞིག་ཞོགས་པར་སྔ་ལངས་དང་དགོང་དྲོར་
ཕྱི་ཉལ་བྱས་ཏེ་རྟ་ཟོག་སེམས་ཅན་ལྟ་བུའི་ངལ་རྩོལ་བྱས་ཀྱང་ལྟོས་གྲོད་པ་
མི་རྒྱག་པ་དང༌། གོས་ཀྱིས་ལུས་མི་དྲོད་པའི་གནས་སུ་གྱུར་ཡོད། །
ཨེ་མ། ཧྲའོ་ཧྲན་གྲོང་ཚོ་དག
དུད་ཚང་བཅུ་ལས་དགུ་ནི་དབུལ།
སུ་ཞིག་ས་འདིར་བག་མར་འགྲོ།
ཞོག་མངར་ཁོ་ནས་མི་ཚེ་འདའ།
ཞེས་པའི་ སྐྱོ་ སྣང་ ལྡན་ པའི་དམངས་ཁྲོད་ངག་རྒྱུན་ལས་ སྐབས་
འདིའི་ཧྲའོ་ཧྲན་མི་དམངས་ཀྱི་དཀའ་སྡུག་གི་འཚོ་བ་དེ་མངོན་ཐུབ། ཧྲེ་
ཡ་ཙེ་མའོ་ཙེ་ཏུང་གིས་རི་གྲོང་འདིའི་ནང་བྱིས་པའི་དུས་ཀྱི་ལོ་ཟླ་



བསྐྱལ། ཁྱིམ་ཚང་མང་ཆེ་བ་དང་སྡུར་བ་བྱས་ན། ཧྲེ་ཡ་ཙེའི་ཁྱིམ་ཚང་
གི་འཚོ་བ་ཅུང་ཡག་པོ་ཡོད། ཁོང་གི་ཁྱིམ་ཚང་གི་སྡོད་ཁང་ནི་ཧུའུ་ནན་
གྲོང་གསེབ་ཏུ་མཐོང་རྒྱུ་མང་ཙམ་ཡོད་པའི་རྒྱ་ཡིག་ཡིག་འབྲུ་” ”འདྲ་
བའི་ས་ཁང་ཞིག་ཡིན། ས་གནས་ དེའི་ ཡུལ་མི་ཚོས་ བཟོ་དབྱིབས་དེ་
འདྲའི་ཁང་པར“མེ་ཤིང་ཕྲག་རྒྱུག་གཅིག” ཅེས་བརྗོད། ཁང་པ་དེ་མི་
ཚང་གཞན་གྱི་སྤྱིལ་བུ་གོག་ཧྲུལ་དེ་དག་ལས་ཉམས་འགྱུར་ལྡན། མའོ་ཙེ་
ཏུང་གི་ཡབ་མའོ་ཧྲན་ཧྲན་ནི་མི་འཇོན་ཐང་ཆེན་པོ་ཞིག་ཡིན་པས། ཡབ་
དགུང་ལོ་ཆུང་དུས་བུ་ལོན་མང་བའི་རྐྱེན་གྱིས་ཕྱི་ལ་དམག་མི་བྱེད་དུ་ཕྱིན།
དམག་ནས་ཚུར་འབྱོར་རྗེས་ཁོང་གིས་ངལ་བར་འཛེམས་མེད་ཀྱིས་ཞིང་ཁ་
འདེབས་པ་དང་སྦྲགས་འབྲུ་རིགས་དང་ ཕག་ པ་ སོགས་ཀྱི་ཚོང་གཉེར་
གནང་ནས་རིམ་བཞིན་ཁྲག་བསགས་རྣག་བསགས་ཀྱིས་དངུལ་ཕྲན་བུ་
ཙམ་གསོག་འཇོག་ཐུབ་པ་དེས་ས་ཞིང་མུའུ་བཅུ་ཙམ་ཞིག་ཉོས། ལོ་མང་
རིང་ཧྲེ་ཡ་ཙེའི་ཡབ་ཀྱིས་དཀའ་བ་སྤྱད་དེ་ཟ་མཁས་སྤྱོད་མཁས་ཀྱི་འཚོ་བ་
བསྐྱལ་བ་ ལས། སྒེར་ སེམས་ ཆེ་ ལ་ ངང༌ ཐུང་ བའི་ རང་ གཤིས་ ཤིག་
འཇགས་ཡོད་ལ། ཐ་ན་ཕྲུ་གུ་ལ་ཡང་དེ་ག་རང་རེ་བ་ནན་པོ་བཅོལ་གྱི་
ཡོད། ཧྲེ་ཡ་ཙེ་དགུང་ལོ་དྲུག་ལ་ཕེབས་སྐབས་ཡབ་དང་ལྷན་དུ་ཞིང་ནང་
དུ་ཕྱག་ལས་གནང་གི་ཡོད་ཅིང་། པཱ་ལགས་ཀྱིས་འབྲས་ལྗང་འཛུགས་
གནང་བའི་སྐབས་ཁོང་གིས་འབྲས་ལྗང་བླུགས་སྣོད་བསྣམས་ནས་ལྗང་བུ་
དབོར་སྐྱེལ་གནང་བ་དང་། པཱ་ལགས་ཀྱིས་ཞིང་ལ་རྨོན་པ་བསྐྱོན་སྐབས་
ཁོང་གིས་རྩྭ་ངན་འཐོག་པ་དང་། པཱ་ལགས་ཀྱིས་བཙས་མ་བརྔ་བའི་
སྐབསཁོང་གིས་སྙེ་མ་སྒྲུག་གི་ཡོད། པཱ་ལགས་ཀྱིས་ཁོང་ལ་གནང་བའི་
ལས་འགན་གཙོ་བོ་ནི་སྒོ་ཕྱུགས་འཚོ་རྒྱུ་དེ་ཡིན། ཧྥེ་ཡ་ཙེ་ལོ་ནར་སོན་
•8 •



མེད་རུང༌། ཁོང་ གིས་ བ་ གླང་ཆེན་ པོ་ དེ་ ཧ་ ཅང་ཡག་ པོ་ གསོ་ཚགས་
གནང་གི་ ཡོད་ སྟབས། གླང་དེ་ སྤུ་མདོག་ སྣུམ་ ལ་ ཤ་ ཤེད་ བཟང་ བ་
གཟུགས་སྟོབས་ཆེ་བ་བཅས་ཡོད་པས། མི་སུ་འདྲ་ཞིག་གིས་མཐོང་ཡང་
བསྔགས་བརྗོད་མི་བྱེད་མཁན་མེད། ཧྲེ་ཡ་ཙེས་ཕྱག་ལས་གང་གནང་
དགོས་ཀྱང་སྔོན་ལ་མནོ་བསམ་ཞིབ་མོ་གཏོང་གནང་གི་ཡོད། མ་གཞི་
གྲོང་འདིའི་ནང་གི་མི་ཚོས་རང་ཕྱུགས་རང་གིས་འཚོ་གི་ཡོད། གྲོགས་པོ་
ཆུང་ཆུང་ཚོས་ཕྱུགས་མཉམ་དུ་འཚོ་སྐབས། ཕྱུགས་འཚོ་རྒྱུ་དེས་ལས་ཀ་
གཞན་སྒྲུབ་མི་ཐུབ་ལ་རྩེད་མོའང་རྩེད་ལོང་མི་འདུག་ཅེས་འཁང་ར་བྱེད་
ཀྱི་ཡོད། ཉིན་ཞིག་སྤྱང་གྲུང་ལྡན་པའི་ཧྲེ་ཡ་ཙེས་ཕྲུ་གུ་རྣམས་རུབ་རུབ་
བཟོས་ནས་དམག་སྤྱི་ཆེན་མོས་དེ་འོག་དམག་དཔོན་མངགས་པ་ཇི་བཞིན་
ཕྲུ་གུ་ཁག་གཅིག་ཕྱུགས་འཚོ་བར་མངགས། དེ་འཕྲོས་རྣམས་ལ་ལ་རྩྭ་
འཐུ་བ་དང༌། ལ་ལ་འབུད་ཤིང་སྒྲུག་པ། ལ་ལ་ཤིང་འབྲས་འཐོག་རྒྱུ་
བཅས་ལ་མངགས་པས། ཕྱུགས་རྣམས་གྲོད་པ་རྒྱག་པའི་སྐབས་ཕྲུ་གུ་
གཞན་ཚོས་ཀྱང་རང་རང་སོ་སོར་མངགས་པའི་བྱ་བ་ལེགས་པར་བསྒྲུབས་
ནས་ཡོད། དེ་མུར་ཁོང་ཚོས་ཕྱུགས་རྣམས་འདོགས་ཐག་གིས་བཏགས་
ཟིན་རྗེས་ཤིང་སྡོང་ཆེན་པོ་ཞིག་གི་འོག་ཏུ་བསྡད་དེ་ཤིང་འབྲས་ཟ་བཞིན་
སྒྲུང་ཤོད་རེས་བྱེད་པ་དང༌། རྩེད་མོ་རྩེ་བ་སོགས་དགའ་སྤྲོའི་རྣམ་པས་
ཁེངས་ནས་ཧ་ཅང་འཁྲུགས་པོ་བྱུང་ཡོད། ་
ཧྲེ་ཡ་ཙེའི་ཡུམ་ཝུན་ཆི་མེ་ནི་ལས་ལ་བརྩོན་ཞིང་བབ་ཆགས་པ།
ཐུགས་ཡངས་ཤིང་གཞན་ལ་མཐུན་པ། ཐུགས་རྒྱུད་བཟང་བ་ཞིག་ཡིན།
ཁོང་གིས་ཕྲུ་གུར་ཧ་ཅང་གཅེས་པོ་གནང་བའི་ཐོག་རང་གི་ངལ་རྩོལ་མི་
དམངས་ཀྱི་ཀུན་སྤྱོད་བཟང་པོས་ཕྲུ་གུར་བག་ཆགས་བཟང་པོ་ཐེབས་ཤིང༌།
，
9 •



སློབ་གསོ་གནང་གི་ཡོད། ཁོང་གིས་དབུལ་པོ་རྣམས་ལ་སྙིང་རྗེ་ཆེན་པོ་
གནང་གི་ཡོད་ ཅིང༌། ཡུལ་དུ་མུ་གེ་བྱུང་བའི་སྐབས་ཁོང་གིས་ཡུལ་མི་
ཚོར་བཟའ་འབྲུ་སྟེར་བ་དང་། ཐ་ན་སྤྲང་པོ་ལྟོ་སློང་མཁན་ལའང་ཡིད་
འཚིམ་པར་བྱིན་གི་ཡོད། དེར་བརྟེན་གྲོང་མི་རྣམས་ཀྱིས་ཁོང་ལ་ཤིན་ཏུ་
གུས་བཀུར་བྱེད་ཀྱི་ཡོད་ལ་ཧྲེ་ཡ་ཙེས་ཀྱང་རང་གི་ཡུམ་ལ་བརྩེ་དུང་ཟབ་མོ་
བཅངས་ཀྱི་ཡོད། ཁོང་ཁྲང་ཧྲ་ལ་སློབ་སྦྱོང་གནང་སྐབས་ཡུམ་ལ་རྨེན་
བུའི་གཉན་ཚད་འཕོག་པ་མཁྱེན་པས། ཁོང་གིས་ཆེད་མངགས་ ཡུམ་
ཁྲུང་ཧྲ་སྨན་ཁང་དུ་བསུས་ནས་སྨན་བཅོས་གནང་སྐབས་ཁོང་གིས་གཅུང་
པོ་གཉིས་དང་ ལྷན་ དུ་ ཡུམ་བསྐྱོར་ནས་པར་ཁང་ཞིག་ ཏུ་ མ་བུ་མཉམ་
འཛོམས་ཀྱི་དྲན་རྟེན་སྐུ་པར་ཞིག་བསྐྱོན། མི་ཚོའི་བསམ་ཡུལ་ལས་
འདས་པ་ཞིག་ལ་སྐུ་པར་འདི་ཝུན་ཆི་མེ་མི་ཚེ་འདིའི་རིང་མ་བུ་དགའ་
འཛོམས་ཀྱི་སྐུ་པར་འབའ་ཞིག་ཡིན་པ་རེད། 1919ལོའི་ཟླ་བ་10པར་
ཡུམ་དགོངས་པ་རྫོགས། མའོ་ཙེ་ཏུང་གིས་ཡིད་ཤིན་ཏུ་སྐྱོ་བའི་ངང་སྐུ་
ཕུང་མདུན་དུ་སྲུང་བྱ་གནང་བ་དང་ཆབས་ཅིག་སྒྲོན་མེ་གཅིག་ལ་བརྟེན་
ནས་མི་སེམས་འགུལ་བའི་སྐྱོ་བཤད་《སྐྱེ་མར་མྱ་ངན་ཞུ་བ་》ཞེས་པའི་ནང་
དུམ་བུ་དེ་འདྲ་ཞིག་བྲིས་གནང་ཡོད་པ་སྟེ། “བདག་གི་ཡུམ་ནི་མཛངས་
མ་སྟེ། སྐྱེ་བོ་ཀུན་ལ་བྱམས་སེམས་ལྡན། ཉེ་རིང་མེད་པར་མཉམ་སྦྱར་
གནས། སྐྱེ་བོ་ཀུན་གྱིས་བསྔགས་པར་བྱེད། ཁོང་གི་ཐུགས་རྒྱུད་བཟང་
བ་ལས། རང་གི་བརྩེ་སེམས་ཀུན་ལ་མཉམ། བསླུ་བའི་སེམས་ནི་ཡོངས་
སུ་དོར། རྫུན་ཚིག་སྨྲ་བའི་སྐབས་ནི་མེད”ཅེས་པའི་མྱ་ངན་ཞུ་ཡིག་བྲིས་
གནང་ཡོད། ཡུམ་གྱི་བག་ཆགས་བཟང་པོ་དང་། ཁོང་རྒྱུན་དུ་ཞིང་
པའི་ཁྲོད་དུ་འཚོ་བ་སྐྱེལ་གནང་བ་ལས་ཧྲེ་ཡ་ཙེ་ཆུང་ངུའི་དུས་ནས་ལས་ལ་
• 10 •



བརྩོན་ཞིང་བག་ཆགས་པ་དང་། གཞན་ཕན་ལས་ལ་སྤྲོ་བ་བཅས་ ཀྱི་
གཤིས་རྒྱུད་བཟང་པོ་འཇགས་ཡོད། ཁོང་གི་ཁྱིམ་ཚང་ཅུང་ཕྱུག་ཙམ་
ཡོད་རུང་ངལ་རྩོལ་མི་ དམངས་ དབུལ་ ཕོངས་ རྣམས་ ལ་ གདུང་ སེམས་
མཉམ་སྐྱེ་གནང་གི་ཡོད་དེ། ཐེངས་ཤིག་ཧྲེ་ཡ་ཙེའི་ཡབ་ཀྱིས་སུན་ཚང་
ནས་ཕག་པ་ཞིག་ཉོ་རྒྱུ་གནང་སྟེ་གོང་ཐག་བཅད་ཐོག་འགྱུར་རྟེན་ཡང་
བཞག ཉིན་ཤས་སོང་རྗེས་ཡབ་ཀྱིས་ཧྲེ་ཡ་ཙེ་མངགས་ཏེ་ཕག་པ་དེ་ལེན་
པར་བཏང་། ཧྲེ་ཡ་ཙེ་སུན་ཚང་དུ་འབྱོར་སྐབས་སྟོད་གོས་རལ་ཧྲུལ་གྱོན་
ཞིང་ཤ་རིད་པའི་མ་རྒན་ཞིག་གིས་དབུགས་རིང་ཞིག་བཏང་ནས་ད་ཁྱོད་
ཚོའི་ཁྱིམ་ལ་ཁེ་བཟང་རག་སོང”ཞེས་བཤད་པར། ཧྥེ་ཡ་ཙེས་ཕག་པ་
འདེད་རྒྱུར་བྲེལ་བ་མ་གནང་བར། གནས་ཚུལ་གསལ་པོ་མཁྱེན་འདོད་
དེ“རྨོའོ་ལགས་གནས་ཚུལ་དེ་ག་འདྲ་རེད”ཅེས་དྲིས་པར། རྨོའོ་ལགས་
དེས“ཁྱེད་ཚོའི་ཁྱིམ་ཚང་གིས་ ཐག་ པ་དེ་ ཉོས་ནས་འགྱུར་རྟེན་འཇོག་
སྐབས་གོང་ཁེ་པོ་རེད། ད་ལྟ་ ཕག་པ་གོང་འཕར་བཞག” ཅེས་བཤད་
པར། ཧྲེ་ཡ་ཙེས་རྨོའོ་ལགས་དེས་བཤད་པར་ཉན་ཞིང་ཁོ་མོའི་ཁྱིམ་ཚང་
ཡང་སྐྱོ་པོ་ཡོད་པ་གཟིགས་རྗེས“ ང་ཕག་པ་འདེད་འགྲོ་གི་མིན། ཁྱེད་
རང་གིས་གཞན་ལ་ཚོང་ཞིག” ཅེས་གསུངས་རྗེས་མགྱོགས་མྱུར་ཁྱིམ་དུ་
ལོག
ཧྲེ་ཡ་ཙེ་ནར་སོན་མེད་རུང་། ཁོང་གིས་དབུལ་ཕོངས་རྣམས་ལ་
རོགས་རམ་གནང་བའི་སྐོར་གྱི་བྱ་བ་མང་པོ་ཡོད། ཐུན་པ་ཤུགས་ཆེན་
བཏང་ནས་ཞིང་ས་སྐམ་སྟེ་གས་པའི་དུས། ཁོང་གིས་རང་འགུལ་ངང་
ངལ་རྩོལ་ནུས་ཤུགས་ཉུང་བའི་ཁྱིམ་ཚང་ལ་ཞིང་ཆུ་འདྲེན་ཏེ་ ཐན་སྐྱོན་
འགོག་རོགས་གནང་གི་ཡོད་པ་དང་། ཁ་བ་ལྷབ་ལྷུབ་ཏུ་འབབ་བཞིན་
• 11 .



གྲང་ལྷག་ཤིན་ཏུ་ལྡང་བའི་དུས་རང་ཉིད་ཀྱི་སྟོད་གོས་ཕུད་ནས་འཁྱགས་
ཏེ་ལུས་པོ་ཡོངས་འདར་སིག་སིག་བྱེད་པའི་བྱིས་པ་གཞན་ལ་བྱིན་པ་དང་།
ལོ་ཞིག་སྟོན་ལས་སྐབས་ཁྱིམ་ཚང་ཚང་མ་གཡུལ་ལས་འབྲེལ་ཟིང་ཚ་བའི་
སྐབས་སུ་གློ་བུར་དུ་སྤྲིན་ནག་འཁྲིགས་ཤིང་རླུང་བུ་ལྡང་ནས་དྲག་ཆར་
བབ་ལ་ཉེ། ཧྲེ་ཡ་ཙེ་མགྱོགས་མྱུར་རྒྱུགས་ཡོང་ནས་རང་ཁྱིམ་གྱི་གཡུལ་ .
ཁར་རོགས་ པ་ གནང་ བར་ ཕེབས་ བཞིན་ཡོད། ཁོང་ ཁྱིམ་མཚེས་ ཀྱི་
གཡུལ་ཁ་བརྒྱུད་དེ་ཕེབས་སྐབས། བུད་མེད་ཞིག་བྲེལ་བ་འཚུབ་འཚུབ་
ངང་ཅི་བྱ་གཏོལ་མེད་ཀྱི་གནས་སུ་གྱུར་བ་གཟིགས་རྗེས། ཁོང་གིས་དེ་
གར་ཕྱག་རོགས་གནང་སྟབས་དྲག་ཆར་མ་བབ་གོང་དུ་འབྲུ་རིགས་བསྡུ་
རུབ་བྱེད་ཐུབ་པ་བྱུང་། འོན་ཀྱང་ཁོང་ཁྱིམ་གྱི་གཡུལ་ཁར་འབྱོར་སྐབས་
དྲག་ཆར་གྱིས་སྐམ་ལ་ཉེ་བའི་འབྲུ་རིགས་རྣམས་ཆར་ཆུས་རློན་པ་བཟོ་
ཉེར་ཐུག་ཡོད་པས། ཡབ་ཀྱིས་གསུང་ཤུགས་ཆེན་པོས“ཁྱོད་རང་ག་པར་
ཕྱིན་པ” ཞེས་ གསུངས། ཁོང་ གིས “ ངས་ གྲོང་ པར་ འབྲུ་ རིགས་ བསྡུ་
རོགས་བྱས་ནས་ལུས་སོང”ཞེས་ཞུས་པས། ཡབ་དགོངས་པ་འཚོམ་ནས
“ནང་གི་འབྲུ་རིགས་བསྡུ་བར་མ་ཡོང་བར་མི་གཞན་ལ་རོགས་པ” ཞེས་
བཀའ་བསྐྱོན་གནང་བར། ཧྲེ་ཡ་ཙེས“ཁོང་ཚོ་བོགས་མ་སྤྲོད་དགོས་ལ་
ཁྱིམ་ཚང་ལའང་ཟ་ཆོས་མེད་པས་འཕྲོ་བརླག་ཕྱིན་ན་འཚོ་བ་འཁྱོལ་ཁག་
པོ་རེད། ཡིན་ནའང་ང་རང་ཚོའི་འབྲུ་རིགས་ནི་སོ་སོ་རང་གི་རེད་ལ་
མང་པོ་དེ་འདྲ་ཡོད་པས། ཉུང་དུ་ཕྲན་བུ་ཕྱིན་པར་སྐྱོན་གང་ཡོང”ཞེས་
ཞུས།
ཆུ་ཐིགས་ཙམ་ནང་ཉི་འོད་མངོན་པ་བཞིན། དོན་ཆུང་ལས་ཀྱང་
མི་སེམས་གསལ་བས། མི་སེར་དབུལ་ཕོངས་རྣམས་ལ་བརྩེ་སེམས་ཆེ་
• 12 •



བའི་ཧྲི་ཡ་ཙེས་ གྲོང་འདིའི་མི་རྣམས་ལ་ཤིན་ཏུ་བཟང་བའི་བག་ཆགས་
ཟབ་མོ་ཞིག་བཞག་ཡོད།།
• 13 •



སློབ་བྱོལ་དུ་སོང་བ།
ཧྲེ་ཡ་ཙེ་ནར་སོན་རྗེས་ཡབ་ཀྱིས་གྲོང་འདིའི་ནང་ཡི་གེ་ཤེས་པའི་
བགྲེས་སོང་ཞིག་ཡོད་པ་དེ ར་ མིང་ཞུས་པས། མའོ་ཙེ་ཏུང་ཞེས་ སྙན་
འཇེབས་པའི་མཚན་དེ་གསོལ། སྐབས་དེའི་གོམས་སྲོལ་བཞིན་མཚན་
གཞན་ཞིག་ལ་མའོ་རུན་ཀྲེ་ཞེས་ཀྱང་གསོལ་ཡོད། རུན་ཀྲེ་ཞེས་པའི་གོ་
དོན་ནི་ཤར་ཕྱོགས་ལ་བཞའ་རློན་བྱེད་པ་ཞེས་པའོ།།
ཙེ་ཏུང་དགོངས་ལོ་8ལ་ ཕེབས་ སྐབས། སྐུ་གཟུགས་ རིང་ ཞིང་
སྟོབས་ཆེ་བས། ཕྱི་ནས་བལྟ་དུས་ལོ་ན་བཅུ་གྲངས་སོན་པའི་ཕྲུ་གུ་གཞན་
དང་ཁྱད་པར་དེ་ཙམ་མེད་ཅིང་། སྐུ་གཟུགས་ཅུང་སྐམ་ཙམ་ཡོད་ནའང་
ཞབས་དང་ཕྱག་གཉིས་ཅུང་སྦོམ་པས་ན་སྐུ་ལུས་ཡོངས་ལ་སྟོབས་དང་ལྡན་
པ་ཞིག་ཡོད། ཁོང་གིས་ན་མཉམ་པའི་ཁྱིམ་ཚང་ཕྱུག་པོའི་ཕྲུ་གུ་རྣམས་
སློབ་གྲྭར་སྐྱོད་པ་གཟིགས་རྗེས་ཐུགས་ལྷོད་པོར་མ་གནས་པར་ཁོང་ཡང་
སློབ་གྲྭར་ཕེབས་འདོད་ཆེན་པོ་བྱུང་ནས། ཉིན་ཞིག་ཧྲེ་ཡ་ཙེས་བློ་ཁོག་
ཆེན་པོས“སློབ་གྲྭར་འགྲོ་འདོད་འདུག” ཅེས་ཡབ་ལ་ཞུས་པས། ཡབ་ཀྱི་
དགོངས་པར་ཕྲུ་གུའི་རེ་བ་ལྟར་ནའང་ཡག་པོ་འདུག ཕྲུ་གུར་ཤེས་བྱ་
ཏོག་ཙམ་སློབ་ཐུབ་ན་ཕྱིན་ཆད་ཁྱིམ་ཚང་གི་འགྲོ་གྲོན་ཐོ་འགོད་བྱ་རྒྱུ་དང་
འཕྲིན་ཡིག་འབྲི་རྒྱུ། སླད་ཁྱིམ་ཚང་དེ་ཕྱུག་པོ་ཞིག་ཀྱང་ཡོང་ཤས་ཆེ་སྙམ་
ནས། བློ་རྩེ་གཅིག་ཏུ་ཁྱིམ་ཚང་ཕྱུག་པོ་བྱེད་འདོད་ཆེ་བའི་ཡབ་ཀྱིས་ཙེ་
ཏུང་རང་ཁྱིམ་དང་ཅུང་ཉེ་བའི་སྒེར་གྱི་སློབ་གྲྭ་ཞིག་ཏུ་བསྐྱལ། སློབ་གྲྭ་
， 14 •



དེ་ནི་སྒེར་གྱིས་གཉེར་བའི་སློབ་ཆུང་ཞིག་རེད།
སྐབས་དེ་དུས། ཁུང་ཙེའི་གཞུང་ལུགས་འདི་ཀྲུང་གོ་རྙིང་པར་
ཁུངས་དག་ཤོས་སུ་བརྩིས་ཀྱི་ཡོད། སློབ་གྲྭའི་མདུན་ངོས་ཀྱི་གྱང་ལྡེབས་
སུ་“ཁྱད་འཕགས་གྲུབ་ཆེན་མཁས་མཆོག་སྔོན་བྱོན་སློབ་དཔོན་ཁུང་ཙེ”
ཞེས་པའི་མཚན་བྱང་ཞིག་བཀལ་ཡོད། དཔེ་ཆའི་དགེ་རྒན་དེ་ཕྱུ་པ་རིང་
པོ་ཞིག་དང་ཀྭ་ཙེ་གྱོན་ཡོད་ཅིང་། ཁོ་པས་རྒྱུན་དུ་སློབ་མ་ཚོ་ཁྲིད་ནས་
མཚན་བྱང་འདིའི་མདུན་ལ་ཕྱག་འཚལ་ནས་གུས་ལུགས་མཚོན་པར་བྱེད་
ཀྱི་ཡོད། “ ཤིན་ ཏུ་ རྟོགས་ དཀའ་ བའི་ བརྡ་རྙིང་ གི་ གཞུང་ བཞི་ དང་
བསྟན་བཅོས་ལྔ” ནི་སློབ་མ་ཚོས་ངེས་པར་དུ་སྦྱོང་དགོས་པའི་སློབ་ཚན་
ཞིག་ཡིན། དུས་རྒྱུན་སློབ་ཚན་ཚོགས་སྐབས་དགེ་རྒན་གྱིས་དཔེ་ཆ་དེ་ཚོ་
ཁ་ནས་འདོན་པ་ཙམ་ལས་འགྲེལ་པ་གང་ཡང་གནང་གི་མེད་ལ། སློབ་མ་
རྣམས་ཀྱིས་དགེ་རྒན་གྱིས་ཇི་ལྟར་འདོན་པ་དེ་ལྟར་འཇུག་ཏུ་འདོན་པ་
དང་། མགོ་བོ་གཡུག་གཡུག་བྱས་ཏེ་ཚིག་མཁྲེགས་པའི་ལེགས་བཤད”
རྙིང་པ་དག་བསྐྱོར་བ་ནི་དགེ་འདུན་པས་དཔེ་ཆ་འདོན་པ་དང་མཚུངས།
སློབ་མ་ཚོས་ཀློག་ཤེས་པ་ཙམ་གྱིས་མི་འགྲིག་པར། ད་དུང་ངག་བསྐྱོར་
གཏོང་ཐུབ་པ་དགོས། གལ་སྲིད་སློབ་མ་སུས་ངག་བསྐྱོར་མ་ཐུབ་ན།
དགེ་རྒན་གྱི་ཉེས་བརྡུངས་ཕོག་གི་ཡོད་པ་སྟེ། ཡང་བར་སྦར་མཐིལ་ལ་
ལྕངསྨྱུག་ཞུ་བ་དང་། ལྕི་བར་རྐུབ་ལ་ཞུ་བ་ཐ་ན་པུས་མོ་བཙུགས་ནས་
ཡུན་རིང་ བཞག་ གི་ ཡོད། དེ་འདྲའི་ བཀས་ བཀོད་ རྒྱུད་ འཛིན་ གུས་
ལུགས་དེ་དག་གིས“འཆིང་ཞགས”ལྟར་རང་བཞིན་བག་མེད་ཀྱི་བྱིས་བློར་
ལྕགས་སྒྲོག་གིས་བཅིངས་པ་བཞིན་དུ་གནས། ལོ་མང་སོང་རྗེས་མའོ་ཙེ་
ཏུང་གིས་དྲན་གསོ་གནང་ནས“ང་ཚོ་སློབ་མ་མང་ཆེ་བ་དཔེ་ཆ་འདོན་
· 15..



རྒྱུར་བསུན་གྱི་ཡོད”ཅེས་གསུངས་ཀྱི་འདུག
མའོ་ཙེ་ཏུང་སྐུ་ཉིད་ཀྱང་ཆོ་མེད་ལ་ཚིག་སྦྱོར་མཁྲེགས་པའི་དཔེ་ཆ་
དེ་དག་བལྟ་རྒྱུར་མཉེས་པོ་མེད་རུང་སློབ་སྦྱོང་ནན་ཏན་དང་འབད་བརྩོན་
ལྷོད་མེད་གནང་གི་ཡོད་སྟབས་སྦྱང་འབྲས་ཡག་པོ་ཡོད། །
སྒེར་གཉེར་སློབ་གྲྭར་སློབ་སྦྱོང་གནང་བ་ནས་མའོ་ཙེ་ཏུང་ལ་ཐོབ་
པའི་གྲུབ་འབྲས་ཆེ་ཤོས་ནི་ཡིག་འབྲུ་མི་ཉུང་བ་ཞིག་ངོས་བཟུང་བས་རང་
ཉིད་ཀྱིས་དཔེ་ཆ་ཀློག་ཐུབ་པ་བྱུང༌། ཁོང་གནའ་བོའི་ངོ་མཚར་ཅན་གྱི་
གཏམ་རྒྱུད་གཟིགས་རྒྱུར་མཉེས་པོ་ཡོད་ ཅིང༌། ལྷག་ པར་ དུ་ངོ་ ལོག་
བརྒྱབ་པའི་ སྐོར་གྱི་ སྒྲུང་གཏམ་ལ་ མཉེས་པོ་གནང་གི་ ཡོད། སྐབས་
འདིར་ཧྲའོ་ཧྲན་གྲོང་ལ་དཔེ་དེབ་ཧ་ཅང་དཀོན་པོ་ཡིན་རུང་ཙེ་ཏུང་གིས་
《ཆུ་ངོགས་གཏམ་རྒྱུད་》དང་《རྒྱལ་ཁབ་གསུམ་གྱི་གཏམ་ རྒྱུད་》《ནུབ་
ཕྱོགས་སུ་བསྐྱོད་པའི་རྣམ་ཐར་》སོགས་གནའ་རབས་ཀྱི་སྒྲུང་དེབ་དེ་དག་
བཙལ་རྙེད་ཐུབ་ཡོད། སྒྲུང་དེབ་གསུམ་པོ་དེ་དག་གིས་ཁོ་པ་ཡིད་དབང་
ཡོངས་སུ་འཕྲོག་སྟེ། ་ ཁོམ་པ་ཡོད་ཕྱིན་དུམ་མཚམས་རེ་ལས་མ་བྱུང་
ནའང་གཟིགས་ ཀྱི་ ཡོད། སྐབས་ རེ་ ཁོང་ གིས་ སྒྲུང་ དེབ་ དེ་ རིགས་
བསྣམས་ནས་འཛིན་གྲྭའི་ནང་ལྐོག་ཏུ་གཟིགས་ཀྱི་ཡོད་སྟབས། དགེ་
རྒན་གྱིས་ཤེས་ནས། སྒྲུང་དེབ་དེ་དག་བལྟས་ན“སྙིང་པོ་མེད” “ཡག་པོ་
མ་རེད” “ སློབ་མས་རྩ་བ་ནས་ལྟ་མི་ཉན” ཞེས་བཀའ་བཀྱོན་གནང་གི་
ཡོད་རེད། （ཆུ་ངོགས་གཏམ་རྒྱུད་》གཟིགས་རྗེས་མའོ་ཙེ་ཏུང་ལ་གྱེན་
ལོག་གི་འདུ་ཤེས་ཅུང་ཙམ་སླེབས། དགེ་རྒན་གྱིས་སྒྲུང་དེབ་དེ་དག་ཇི་
ཙམ་བཀག་འགོག་བྱས་ཀྱང་དེ་ཙམ་གྱིས་ལྟ་འདོད་ཆེ་རུ་འགྲོ་གི་ཡོད། དེ་
ནས་བཟུང་ཁོང་ལ་མི་རྣམས་ཡིད་མགུ་བ་དང་ཧ་ལས་ཧང་སངས་དགོས་
• 16 •



པའི་གཏམ་རྒྱུད་དུ་མ་ཤོད་རྒྱུ་ཡོད་ཅིང་། གྲོང་འདིའི་ནང་གི་རྒན་རབས་
ཚོ་ལས་སྒྲུང་གཏམ་མཁྱེན་པ་མང་བ་ཡོད། །
མའོ་ཙེ་ཏུང་གིས་སྤྲོ་བ་རབ་ ཏུ་འཕེལ་བའི་ངང་སྒྲུང་དེབ་ནང་གི་
དགོད་བྲོའི་ནང་དོན་དག་གཟིགས་པ་ཙམ་མ་ཟད་རྒྱུན་དུ་དོན་དངོས་དང་
ཟུང་འབྲེལ་གྱིས་ བསམ་ གཞིགས་གནང་གི་ཡོད། ཉིན་ཞིག་ ཁོང་ གིས་
སྒྲུང་དེབ་གཟིགས་རྗེས་གློ་བུར་དུ་གནད་དོན་དེ་འདྲ་ཞིག་བློ་ངོར་འཆར་
བ་སྟེ། སྒྲུང་དེབ་ནང་བཤད་པ་ཚང་མ་རྒྱལ་བློན་དཔོན་ཆེན་དང༌། །
ཤེས་ལྡན་པ་བཅས་ལས་ཞིང་ཁ་འདེབས་མཁན་ཞིང་པའི་སྒྲུང་གཏམ་མེད་
པ་གང་ཡིན་ནམ་སྙམ། ཁོང་གིས་ དེའི་སྐོར་ མི་མང་པོར་བཀའ་འདྲི་
གནང་ནའང་ཡང་དག་པའི་ལན་ཞིག་མ་བྱུང༌། ལོ་གཉིས་སོང་རྗེས་ཁོང་
རང་ཉིད་ལས་དྲིས་ལན་འདི་ཐོབ་པ་སྟེ། ཞིང་པ་རྣམས་ལོ་འཁོར་མར་
དཀའ་སྤྱད་ཀྱིས་ངལ་རྩོལ་བྱས་ཀྱང་ཕལ་ཆེ་བ་འཚོ་བ་དཀའ་སྡུག་ཆེ་བས་
སློབ་སྦྱོང་བྱེད་ཐུབ་ཐབས་བྲལ་བས་ན། ཡི་གེ་མི་ཤེས ཡིག་འབྲུ་ཁ་
ཤས་ཤིག་ཀློག་ཤེས་ཀྱང་འབྲི་མི་ཤེས། དེར་བརྟེན་སྒྲུང་དེབ་འབྲི་མཁན་
ཚང་མ་ཞིང་པ་མ་ཡིན་ལ་ཞིང་པར་རྒྱུས་མངའ་ཡང་མེད་ཐོག ཐ་ན་ཞིང་
པར་མཐོང་ཆུང་བྱེད་ཀྱི་རེད། དེས་ན་སྒྲུང་དེབ་འབྲི་མཁན་གྱིས་ཞིང་
པའི་སྐོར་གྱི་སྒྲུང་དེབ་འབྲི་མི་སྲིད་ལ་འབྲི་འདོད་ཀྱང་མེད་པ་དེ་ཡིན།
མའོ་ཙེ་ཏུང་གིས་ཁོང་དང་བྲལ་མེད་མཉམ་གཤིབ་གྱི་ཞིང་པ་རྣམས་ལ་
དགའ་ཞེན་ཆེན་པོ་གནང་གི་ཡོད་སྟབས། སྒྲུང་དེབ་ནང་ཞིང་པའི་སྐོར་
མ་བཀོད་པ་དེ་དྲང་བདེན་ཞིག་མ་རེད་སྙམ། དཔེ་དེབ་ཀྱིས་མའོ་ཙེ་ཏུང་
གི་ཐུགས་ལ་དངོས་པོ་གང་ཞིག་ལས་ཀྱང་ཆེ་བའི་ཤུགས་རྐྱེན་ཐེབས་ཡོད་
པ་དང་། ལྷག་པར་དུ་དཔེ་དེབ་ནང་གི་དཔའ་བོའི་གཏམ་རྒྱུད་དེ་ཚོས་
· 17 •



ཁོང་དེ་བས་ཐུགས་རྒྱ་ཆེ་རུ་ཕྱིན་ཏེ་ཞིང་པ་དབུལ་པོ་རྣམས་ལ་ གདུང་
སེམས་དེ་བས་ཟབ་ཏུ་འགྲོ་བ་དང༌། དྲང་བདེན་ལ་དེ་བས་མཉེས་པར་
གྱུར། །
ཉིན་ཞིག མའོ་ཙེ་ཏུང་གིས་ཡུམ་ལ་ཉིན་དགུང་གི་ཞལ་ལག་སློབ་
གྲྭར་བསྣམས་ནས་མཆོད་ཀྱི་ཡིན་ཞེས་རེ་བ་བཏོན་པ་ཙམ་མ་ཟད་དེ་ནས་
བཟུང་ཞལ་ལག་མང་པོ་བསྣམས་ཀྱི་ཡོད། ཡུན་རིང་མ་སོང་བར་ཡུམ་
གྱིས་ཁོང་སློབ་གྲྭ་གྲོལ་ནས་ཁྱིམ་དུ་འབྱོར་སྐབས་རྒྱུན་དུ་བཟས་སྣོད་སིལ་
ཆུང་ནང་འབྲས་རྡོག་གཅིག་ཀྱང་ལྷག་མ་བཞག་གི་མེད་རུང་དགོང་བཟས་
མཆོད་སྐབས་ད་དུང་གྲོད་པ་རྟོགས་མདོག་ཁ་པོས་འབྲས་ཕོར་པ་ཆེན་པོ་
གང་ལ་ཁོའོ་ཙེ་རྒྱག་ཐེངས་ཁ་ཤས་ཀྱིས་མཆོད་ཚར་བར་གཟིགས། དེ་
ནས་བཟུང་ཡུམ་ཐུགས་མི་བདེ་བར་གྱུར། ཕྲུ་གུར་ནད་གཞི་ཕོག་པ་མིན་
ནམ་སྙམ། མའོ་ཙེ་ཏུང་གིས་ཡུམ་གྱི་སྤྱན་ཟུང་ལས་ཁོང་ཐུགས་མི་བདེ་བ་
ཚོར། ཡུམ་གྱིས་དུས་དང་རྣམ་པ་ཀུན་ཏུ་ཁོང་ལ“ དྲང་པོ་དྲང་བཞག་གི་
མི་ཞིག་བྱེད་དགོས་པ་ལས་རྫུན་བཤད་མི་ཉན”ཞེས་གསུངས་པ་ཡིད་ངོར་
འཆར་ཏེ་གནས་ཚུལ་ངོ་མ་གསལ་པོར་ཡུམ་ལ་ཞུས་པ་རེད། ད་བྱེད་དུས་
སྒེར་གྱི་སློབ་གྲྭ་དེའི་ནང་དུ་ནག་རིལ་ཞེས་པའི་སློབ་མ་གསར་པ་ཞིག་ཡོད་
ཅིང་། ཁོ་པའི་ཕས་ཕྲུ་གུ་སློབ་གྲུར་བཏང་ནས་ཡི་གེ་ཕྲན་བུ་ཤེས་ཐུབ་
ཆེད་སྐྱེད་ཆེའི་དངུལ་བུན་བླངས་ནས་སློབ་ཡོན་ཕུལ། ཕྲུ་གུར་སློབ་སྦྱོང་
བྱེད་པའི་གོ་སྐབས་བྱུང༌། འོན་ཏེ་ཁ་ལ་ལྟོ་ཟ་རྒྱུ་མེད་པའི་གནས་ཚུལ་དེ་
མའོ་ཙེ་ཏུང་གིས་མཁྱེན་རྗེས་ཉིན་དགུང་ཞལ་ལག་ཁོང་གཉིས་ ལྷན་དུ་
མཆོད་པ་དང་ད་དུང་ཞོར་ལ་བུ་ནག་རིལ་ལ་མེ་ཤིང་འཐུ་རོགས་གནང་
ནས་སློབ་ཡོན་སྤྲོད་བྱེད་པའི་དངུལ་གསོག་ཐབས་གནང་། ཡུམ་གྱིས་
• 18，



གནས་ཚུལ་ཞིབ་པར་གསན་རྗེས་བཞིན་རས་ལས་འཛུམ་མདངས་བསྟན།།
དེ་ནས་བཟུང་ཡུམ་གྱིས་ཟས་སྣོད་སིལ་ཆུང་ནང་མི་གཉིས་ལ་འདང་བའི་
ཞལ་ལག་བླུགས་ནས་བསྐུར་གནང་གི་ཡོད་པས་མའོ་ཙེ་ཏུང་ཡང་རྒྱུགས་
ཕྱེད་ལྟོགས་ཕྱེད་ཀྱིས་དགོང་དྲོའི་ལྟོ་སྒུག་དགོས་མ་བྱུང་།
འོན་ཏེ་མུན་ནག་ གི་ དོན་ དངོས་ དེས། མའོ་ཙེ་ཏུང་ གི་ བྱམས་
སེམས་དེ་ལ་འབྲས་བུ་ཐོན་མེད་ཅིང༌། ཡུན་རིང་མ་ སོང་བར་བུ་ནག་
རིལ་ཁྱིམ་ཚང་གི་འཚོ་བ་དེ་བས་ཉམ་ཐག་ཏུ་སོང་བས་ཁོ་པ་སློབ་གྲྭ་ནས་ཁ་
མ་བྲལ་ཀ་མེད་བྱུང་། བུ་ནག་རིལ་མིག་གཉིས་ནས་འཆི་མ་ལྷུང་ལྷུང་དུ་
བབ་བཞིན་སློབ་གྲྭ་ནས་ཁ་བྲལ་བ་མཐོང་བའི་ཚེ། མའོ་ཙེ་ཏུང་ཕངས་
སེམས་དང་སེམས་སྡུག་སྐྱེ་བའི་ཐོག་ཁོང་ཁྲོའི་མེ་ལྕེ་ཡང་འབར། དེ་ནས་
བཟུང་གཉའ་གནོན་ལ་འགོག་རྒོལ་བྱེད་པའི་ཁོང་གི་གཤིས་ཀ་དེ་བས་གྱོང་
དུ་སོང་། སྐབས་དེའི་དགེ་རྒན་མང་ཆེ་བས་སློབ་མར་འཛིན་པའི་རྣམ་
འགྱུར་ཧ་ཅང་རྩུབ་ཅིང་འགྲིག་མ་འགྲིག་ལ་སྨྱུག་ལྕག་ཞུ་རྐྱང་བྱེད་ཀྱི་ཡོད་
པས། མའོ་ཙེ་ཏུང་གིས་དེ་ལྟར་གཉའ་གནོན་པར་མོས་མཐུན་གནང་གི་
མེད། མཐར་ཁོང་དང་དགེ་རྒན་འགལ་བ་ཐེངས་ཤིག་བྱུང་བ་རེད། །
དགེ་རྒན་གྱིས་ཁོང་ལ་ཁུང་ཙེའི་《གསུང་བཏུས་》ངག་སྐྱོར་བྱེད་དགོས་
གསུང་སྐབས། ཁོང་གིས་རང་གནས་ཀྱི་རྐུབ་སྟེགས་ཐོག་བཞུགས་ནས་
འགུལ་ཙམ་ཡང་མ་གནང་། ལོ་ཤས་སློབ་གྲྭར་སློབ་སྦྱོང་བྱེད་མྱོང་བའི་
སློབ་མ་ཞིག་གི་ངོས་ནས་ བཤད་ན་འཛིན་གྲྭའི་ནང་དཔེ་ཆ་ངག་བསྐྱོར་
གཏོང་སྐབས། རྐུབ་སྟེགས་ཐོག་ནས་ཡར་ལངས་རྗེས་དགེ་རྒན་གྱི་ཤོད་
སྟེགས་འགྲམ་དུ་བསྐྱོད་དེ་དགེ་རྒན་ལ་ཁ་ཕྱོགས་ནས་གཏན་འབེབས་བྱས་
པའི་དུམ་མཚམས་དེ་ངག་སྐྱོར་གཏོང་དགོས་པའི་གུས་ལུགས་དེ་ཤེས་ངེས་
· 19 •



ཡིན་རུང་། ད་རེས་ཁོང་གིས་གོ་མེད་ཚོར་མེད་དུ་བཞུགས་ནས་འགྲིག་མ་
འགྲིག་བྱུང་ན་སྨྱུག་ལྕག་ཞུ་མཁན་དགེ་རྒན་འདིར་སྐྲག་སྣང་ཏིལ་འབྲུ་ཙམ་
ཡང་མ་བྱས་པར “གལ་སྲིད་ང་འདིར་བསྡད་ནས་སྐྱོར་ནའང་ཁྱེད་རང་
གིས་གསལ་པོ་གསན་གྱི་རེད། ངེས་པར་དུ་མདུན་དུ་ལངས་དགོས་དོན་
གང་ཡིན”ཞེས་ག་བྱེད་འདི་བྱེད་མེད་པའི་དགེ་རྒན་ལ་དེ་ལྟར་ཞུས་པས།
དགེ་རྒན་གྱིས་བྱེད་སྟངས་དེ་ནི “ དགེ་ རྒན་ལ་གུས་ཞབས” མེད་པ་ཞིག་
ཡིན་པས། དེ་འདྲ་དཔེ་མ་སྲིད་སྙམ་ནས་གདོང་མདོག་གྱུར་ཐོག་ཙེ་ཏུང་
ལ་སྒྲིག་སྲོལ་ལྟར་བྱེད་དགོས་པའི་བཀའ་བཏང་། མའོ་ཙེ་ཏུང་གིས་རྐུབ་
སྟེགས་ཡར་ བསྣམས་ཏེ་ དགེ་ རྒན་ གྱི་ མདུན་ དུ་བསྐྱོད་ནས་འདིའི་ ཐོག་
བཞུགས་ཏེ་ཞི་འཇམ་ངང་སྣང་ཆུང་གི་སྤྱན་ཟུང་དགེ་རྒན་ལ་གཟིགས་པས།
ཁོང་ཁྲོ་གནོན་ཐབས་བྲལ་བའི་དགེ་རྒན་གྱིས་མའོ་ཙེ་ཏུང་གི་སྐུ་སྟོད་ནས་
བཟུང་སྟེ་ཡར་འཐེན། མའོ་ཙེ་ཏུང་གིས་མར་འཐེན་ཏེ་འཛིན་གྲྭ་ནས་
ཕྱིར་ཐོན། །
ཁོང་གིས་རང་ཉིད་ཀྱི་བློ་ཡུལ་ལ་ཤར་བའི་གྲོང་ཁྱེར་གྱི་ཕྱོགས་སུ་ཁ་
གཏད་དེ་བསྐྱོད། དུས་ཡུན་རིང་པོ་ཞིག་བསྐྱོད་ཀྱང་གྲོག་རོང་ལས་ཕྱིར་
ཐོན་ཐུབ་མེད་ལ། ཁྱིམ་ནས་ལེ་དབར་བཅུ་ཙམ་གྱི་ས་ལས་ཁ་བྲལ་ཐུབ་
མེད། ཁྱིམ་ནས་མི་མངགས་ཏེ་ཕྱོགས་བཞིར་ཁོང་འཚོལ་དུ་བཏང༌།
འོན་ཀྱང་ཁོང་ཁྱིམ་དུ་ལོག་མ་ཕོད་ཅིང་། དགེ་རྒན་དང་ཡབ་ཀྱིས་ཉེས་
རྡུང་གཏོང་ཡོང་སྙམ། ཉིན་གསུམ་སོང་རྗེས་ཞིང་པ་བགྲེས་སོང་ཞིག་
གིས་མཐོང་སྟབས་གཞི་ནས་ཁྱིམ་དུ་མ་ཕེབས་ཀ་མེད་བྱུང༌། འོན་ཏེ་ཁོང་
ཡ་མཚན་སྐྱེས་དགོས་པ་ཞིག་ལ་ཡབ་ཀྱིས་ཁོང་ལ་ཉེས་རྡུང་བཏང་མེད་
ཁར་དགེ་རྒན་གྱིས་ཀྱང་ཁོང་ལ་དེ་བས་བྱམས་པོ་གནང་བས། མའོ་ཙེ་
• 20 •



ཏུང་གིས་བློ་ཡིད་ཚིམ་པོའི་ངང་ ཐེངས་དེའི “ སློབ་མཚམས་འཇོག་ པ”
འདིར་རྒྱལ་ཁ་ཐོབ་བྱུང་ཞེས་གསུངས།། །
• 21 •



སློབ་གྲྭ་ནས་འཐེན་རྗེས།
ཧྲའོ་ཧྲན་གྱི་དབྱར་ཁའི་མཚན་མོ་ནི་ཤིན་ཏུ་ཁ་ཁུ་སིམ་ཞིང༌། འགྲོ་
འོང་བྱེད་མི་མེད་ལ་སྐད་སྒྲ་ཅི་ཡང་ ཐོས་རྒྱུ་མེད་པས། རི་ གྲོང་ཧྲིལ་པོ་
མཛེས་སྡུག་ཡིད་འོང་གི་རང་བྱུང་ཁམས་ཆེན་པོའི་ནང་ཡོངས་སུ་སིམ་པ་
དང་མཚུངས། མི་རྣམས་ཀྱང་སྔ་ས་ནས་རྨི་ལམ་གཏོང་བཞིན་གནས། །
འོན་ཀྱང་མའོ་ཙེ་ཏུང་བཞུགས་ས་ནས་བཞུ་འོད་ཆེམ་ཆེམ་དུ་འཕྲོ་བཞིན་
ཁོང་ཤེལ་སྒོ་མེད་པའི་སྒེའུ་ཁུང་ཞིག་གི་འགྲམ་དུ་བཞུགས་ནས་བཞུ་མར་
གྱི་སྡོང་རས་བསངས་བཞིན་དཔེ་དེབ་གཟིགས་ཀྱི་འདུག སྐབས་དེ་དུས་
ཧྲའོ་ཧྲན་ལ་གློག་བཞུ་མེད་སྟབས་མུན་པ་རུབ་པ་དང་ཁོང་གིས་བཞུ་མར་
འོག་ཏུ་རང་ཉིད་དགའ་བའི་དཔེ་དེབ་རྣམས་གཟིགས་ཀྱི་ཡོད། །
ཙེ་ཏུང་གིས་གཟིགས་བཞིན་པའི་དེབ་ནི “ དར་རྒྱས་ཆེ་བའི་ དུས་
རབས་ལ་སྒྲོ་བཏགས་པ”ཞེས་པའི་འབྱོར་ལྡན་གྲལ་རིམ་གྱི་ལེགས་བཅོས་
རིང་ལུགས་ཀྱི་བསམ་པའི་རླབས་རྒྱུན་གྱི་དཔེ་མཚོན་རང་བཞིན་ལྡན་པའི་
དེབ་ཤིག་རེད། དེས་1894ཤིང་རྟ་ལོའི་ཀྲུང་རི་དམག་འཁྲུག་སྔོན་གྱི་
ལེགས་བཅོས་རིང་ལུགས་ཀྱི་བསམ་པའི་རླབས་རྒྱུན་གྱི་རྣམ་པ་ཡོངས་སུ་
མངོན་ཡོད། རྩོམ་པ་པོའི་ལྟ་བ་ལྟར་ན། ནུབ་ཕྱོགས་ལ་སློབ་སྦྱོང་གིས་
བཟོ་ཚོང་ལས་རིགས་འཕེལ་རྒྱས་དང་། གོང་མ་དང་རྩ་ཁྲིམས་གཉིས་
ལྡན་ལག་བསྟར་བྱས་ན། གཞི་ནས་ཀྲུང་གོ་དར་རྒྱས་དང༌། ཕྱི་དགྲ་
བཀག་འགོག་བྱེད་ཐུབ་པའི་ངོས་འཛིན་བྱེད་ཀྱི་ཡོད། སྐབས་དེ་དུས་ཀྱི་
， 22.



རྣམ་པ་ལས་བཤད་ན་དེབ་དེ་ནི་ཡར་ཐོན་གྱི་བསམ་པ་ལྡན་པའི་དེབ་ཞིག་
རེད། དེབ་དེའི་ནང་གསལ་གྱི་ཕུགས་རེ་དང་དར་རྒྱས་ཀྱི་མདུན་ལམ་
རྩོམ་པ་པོའི་རྒྱལ་གཅེས་ཀྱི་སྤྲོ་སེམས་བཅས་ཀྱིས་མའོ་ཙེ་ཏུང་ལ་སེམས་
འགུལ་ཆེན་ པོ་ ཐེབས་ ཏེ་ རང་ དབང་ མེད་ པར་ ཐལ་ མོ་ འདེབས་ ནས་
དབུགས་རིང་འབྱིན་ཞིང་ཐ་ན་རང་ཉིད་ཀྱི་ཁུ་ཚུར་ཆུང་ངུ་ཡང་ཡང་དུ་
བསྒྲེངས།
མའོ་ཙེ་ཏུང་དགུང་ལོ་བཅུ་གསུམ་ལ་ཕེབས་སྐབས་ཡབ་ཀྱིས་ཁོང་
སྒེར་གྱི་སློབ་གྲྭར་སློབ་སྦྱོང་བྱེད་དུ་མ་བཏང་བར། ཁོ་རང་ལ་ཞིང་ཁའི་
ནང་ལས་རོགས་སུ་ཁྲིད་དགོས་དགོངས། མའོ་ཙེ་ཏུང་ཤིན་ཏུ་འདོད་པ་
མེད་ནའང་སློབ་གྲྭ་ནས་འཐེན་དགོས་བྱུང༌། ཉིན་མོ་ཁོང་མི་རྒན་པ་དང་
འདྲ་བར་ཞིང་ཁའི་ནང་ལ་ངལ་རྩོལ་དུ་ཕེབས་དགོས་པ་དང༌། མཚན་མོ་
རྩིས་ཐོ་འགོད་རྒྱུ་དང་དེ་མིན་གྱི་ལས་ཀ་ཙག་ཙིག་ཀྱང་གནང་དགོས་པས།
ནམ་ཕྱེད་ལ་གཞི་ནས་སྐོམ་པ་ཆུ་འདོད་ལྟར་གྱིས་དཔེ་དེབ་འཁྱུག་ཙམ་
གཟིགས་རྒྱུའི་དུས་ཚོད་ཡོད། སློབ་གྲྭ་ནས་འཐེན་རྗེས་ཁོང་གིས་ཧྲའོ་
ཧྲན་གྲོང་ནས་གཡར་ཐུབ་པའི་དེབ་ཕལ་ཆེར་གཟིགས་གྲུབ། སྐབས་རེ་
ད་དུང་ཁྱིམ་ནས་ལེ་དབར་བཅུ་ཙམ་ཡོད་པའི་ཨ་ཞང་དང་མ་སྤུན་ཕུ་བོའི་
ས་ནས་དཔེ་དེབ་གཡར་ཏེ་གཟིགས་ཀྱི་ཡོད། ཁོང་གིས་གཟིགས་པའི་
དཔེ་དེབ་ནི་རུའུ་ལུགས་ པའི་བསྟན་བཅོས་མིན་སྟབས་དེར་ཡབ་ཀྱིས་
མཉེས་པོ་གནང་གི་མེད། ཡབ་ཀྱིས་མའོ་ཙེ་ཏུང་ལ་རུའུ་ལུགས་ པའི་
བསྟན་བཅོས་གཟིགས་རྒྱུའི་རེ་བ་ཆེན་པོ་གནང་བ་དེར་རྒྱུ་མཚན་ཡོད།
དེ་སྔ་ཡབ་དང་མི་གཞན་ཞིག་ཁྲིམས་ལ་ཐུག་སྐབས་ཁ་གཏད་ཀྱིས་ཁྲིམས་
རའི་ཐོག་ཏུ་གསུང་རབ་ལས་སྐད་ཆ་ཚིག་རེ་གཉིས་འདྲེན་ཏེ་ཧམ་རྩོད་
• 23 •



བྱས་པས་ཡབ་ལ་དེ་ལྟ་བུའི་ཡོན་ཏན་མེད་པས་ཡ་ལན་བྱེད་མི་ཐུབ་པར་ཁ་
མཆུ་དེ་ཕམ། དེ་ནས་བཟུང་ཁོང་གིས་ཕྲུ་གུར་བསྟན་བཅོས་དཔེ་ཆ་བྱང་
ཆུབ་པ་ཤེས་པ་བྱེད་དགོས། དེ་ལྟར་བྱུང་ན་སླད་ཁ་མཆུ་རྒྱལ་ཐུབ་པ་
ཙམ་མ་ཟད། རྒྱུ་དངོས་གསོག་འཇོག་གིས་ཁྱིམ་ཚང་ཕྱུག་པོའང་བཟོ་
ཐུབ་པར་ངོས་འཛིན་གནང་གི་ཡོད། འོན་ཏེ་མའོ་ཙེ་ཏུང་གིས་འདིར་
ཡིད་ཆེས་གནང་གི་མེད་ཐོག་དེ་བས“ ཉི་མ་བསྐྱལ་ཡས་ཀྱི་དེབ” ལ་ཕྱག་
ནས་བྲལ་མ་ཕོད་པའི་མཉེས་པོ་གནང་གི་ཡོད། ད་དུང་རྟག་ཏུ་དཔེ་དེབ་
དེ་དག་ཞིང་ཁའི་ནང་བསྣམས་ཏེ་ཁོམ་པ་ཡོད་ཕྱིན་བང་སོ་རྙིང་པ་དེ་ཚོའི་
རྒྱབ་ཀྱི་ཤིང་ཡོ་འབོག་སྡོང་རྒན་འོག་ཏུ་བཞུགས་ཏེ་དེབ་དེ་དག་གཟིགས་
གནང་གི་ཡོད།
ཡབ་ཀྱི་སེམས་ནུས་ཡོད་ཚད་ཞིང་ནང་དུ་གནས་ནའང་། ཁོང་གི་
ཕྲུ་གུ་རྒྱུན་དུ་བྱོལ་འགྲོ་གི་ཡོད་སྟབས། ཞིང་ནང་དུ་ལས་ཀ་བྱེད་མཁན་
མེད་པས། ཁོང་དངངས་སྐྲག་ལངས། དེ་ནས་ཁོང་གིས་ཕྲུ་གུ་གང་དུ་
འགྲོ་མིན་ཞིབ་དཔྱོད་གནང་རྗེས། མཐར་ཕྲུ་གུའི་གསང་བ་རྟོགས་ཏེ།
ས་ཆ་དེ་རང་ནས་ཟིན་ཐུབ་པ་བྱུང༌།
“ཨ་ཙི་ཁྱོད་རང་དངོས་གནས་ས་ཆ་འཚོལ་མཁས་པོ་འདུག” ཅེས་
གསུངས་རྗེས་ཡབ་ཁོང་ཁྲོ་ཆེན་པོ་ལངས་ནས་ཁོང་གི་འགྲམ་དུ་ཡོད་པའི་
ལུད་བླུགས་སྣོད་འདིར་རྡོག་རྡོ་འབུད། ཡབ་ཀྱིས“ཁྱོད་རང་ལས་ཀ་བྱེད་
འདོད་རྩ་བ་ནས་མེད་པ་རེད་པས། ལས་ཀ་མ་བྱས་ན་ལྟོ་ཟ་མི་དགོས”
ཅེས་ཁ་རྡུང་དྲག་པོ་བཏང་།
མའོ་ཙེ་ཏུང་གིས་ཞེད་སྣང་དང་འགྱོད་སེམས་བྱུང་ཁུལ་གྱིས་དེབ་
སྦས་ཙམ་གནང་ཚེ་ཡབ་ཀྱི་ཁོང་ཁྲོ་ཞི་བར་འགྱུར་ངེས། འོན་ཀྱང་ཁོང་
• 24 ，



དེབ་གཟིགས་ནས་དབྱིངས་ཞུགས་པས་ན་ཡབ་ལ་སྤྱན་གཟིགས་ཙམ་ལས་
མ་གནང་བར་ཞལ་ནས་པཱ་ལགས་ལ“ མ་རེད། ང་འདིར་ངལ་གསོ་ཡུད་
ཙམ་བྱས་པ་ཡིན”ཞེས་གསུངས།
“ཁྱོད་རང་ངལ་གསོ་རྒྱག་གི་ཡོད་པས། སྔ་དྲོའི་རིང་ཁྱོད་རས་
ལུད་ཐེངས་གཅིག་དབོར་བ་མཐོང་མ་བྱུང་།”
མའོ་ཙེ་ཏུང་དེབ་མ་བཞག་ཀ་མེད་བྱུང༌སྟེ། ཁོང་གིས་སྨིན་མ་
བསྡུས་ཙམ་གནང་སྟེ། “ མ་རེད། ངས་ལས་ཀ་བྱས་ཚར། ནམ་ལངས་
པ་ནས་ད་བར་ལུད་དབོར་བ་ཡིན་. "
“ཐེངས་ག་ཚོད་དབོར་ཡོད།”
“ཉུང་ཤོས་ལ་ཡང་ཐེངས་ལྔ་དྲུག་ཅིག་དབོར་བ་ཡིན” “ཉིན་ཕྱེད་
ནང་ཐེངས་ལྔ་དྲུག ཐེངས་ལྔ་དྲུག་དེས་ཁྱོད་རང་ཟ་ཡས་འདང་ངམ་
ཡང་ན་གྱོན་ཡས་འདང་ངམ་”
“འོ་ན་ཁྱེད་རང་གི་ཉིན་ཕྱེད་ནང་ཐེངས་ག་ཚོད་དབོར་གནང་གི་
ཡོད”
“ ཐེངས་ཉི་ཤུ་དབོར་གྱི་ཡོད”
“པཱ་ལགས་ངས་བལྟས་ན་དེ་དངོས་ཡོད་གནས་ཚུལ་མ་རེད”
ཡབ་ཀྱིས“ཉུང་ཤོས་ལའང་ཐེངས་བཅོ་ལྔ་དབོར་གྱི་ཡོད”གསུངས་
པས།
མའོ་ཙེ་ ཏུང་གིས“ ནང་ནས་ཞིང་ཁར་བར་ཐག་རིང་པོ་ཞེ་ དྲག་
འདུག”
ཡབ་ཀྱིས“འོ་ན་ང་ཚོའི་ཁང་པ་ཞིང་ཁའི་ནང་སྤོ་དགོས་སམ། ང་
ཁྱོད་རང་གི་ལོ་ཚོད་ཙམ་ལ་ལས་ཀ་གང་འདྲ་བྱེད་ཀྱི་ཡོད་པ་ཤེས་སམ།
• 25 •



ཁྱོད་རང་བསམ་བློ་ཐོངས་དང་། ཁྱོད་རང་ག་རེ་བྱེད་མཁན་རེད
ཞིང་ཁ་འདེབས་མཁན་གྱིས་དེབ་རེ་གཉིས་བལྟས་ནས་ཕན་པ་གང་ཡོད།
གལ་སྲིད་ཁྱོད་རང་ད་དུང་ལྟོ་ཟ་དགོས་ན། ལམ་སེང་ལུད་དབོར་བར་
རྒྱུགས”
“འགྲིགས་སོ། ། འགྲིགས་སོ། ། ཉིན་གང་རླུང་བསྟན་རྒྱུ་དང་
གཤེ་གཤེ་གཏོང་རྒྱུ་ཁོ་ན་ལས་ཤེས་ཀྱི་མིན་འདུག” ཅེས་གསུངས་རྗེས་མའོ་
ཙེ་ཏུང་གིས་ལུད་དབོར་སྣོད་ ཕྲག་ པར་ཁྱེར་ཏེ་ཁ་རྩོད་ དེ་ལས་ གཡོལ་
ཐབས་གནང་རུང་། ཡབ་ཀྱིས་ཁོང་གི་རྗེས་སུ་ཕེབས་ནས་ཟ་འདྲེ།
ཕན་མ་ཐོགས་ཞེས་རྫོགས་རྒྱུ་མེད་པའི་བཀའ་བཀྱོན་གནང་སྟབས་མའོ་ཙེ་
ཏུང་གིས་བཟོད་སྒོམ་ཇི་ཙམ་གནང་ཀྱང་མཐར་བཟོད་སྒོམ་མི་ཐུབ་པར། །
ཁ་ཚུར་ བསྐོར་ནས་ སྐད་ ཤུགས་ ཆེན་ པོས། “ཁྱེད་ རང་ ང་ ལས་ ལྡབ་
གཉིས་ཀྱིས་ཆེ་བ་ཡོད་པས་ལས་ཀ་མང་བ་བྱས་ཡོད་ན་ག་རེ་ཡོད། ང་
ཁྱེད་རང་གི་ལོ་ཚོད་ཙམ་ལ་སླེབས་དུས་ཁྱེད་རང་ལས་ཧུར་གྱི་རེད” ཅེས་
གསུངས། །
ལོ་དུ་མ་སོང་རྗེས། མའོ་ཙེ་ཏུང་གིས་ཁོང་ཆུང་དུས་ཡབ་དང་གལ་
ཟླ་ཇི་ལྟར་ཡོད་ལུགས་གསུངས་ཀྱི་ཡོད། ཁོང་གིས་ཡབ་ནི་ཁྱིམ་ཚང་ནང་
གི་སྲིད་འཛིན་ཏང་ལྟ་བུ་རེད། ང་དང་ཡུམ་གཅུང་པོ་རྣམས་ངོ་རྒོལ་ཏང་
དང་མཚུངས། དེར་བརྟེན་བསྡུར་བ་བྱས་ན་ང་ཡུམ་ལ་བརྩེ་བ་ཡོད།
ཡབ་ལ་དེ་ཙམ་བརྩེ་པོ་མེད། །
འོན་ཀྱང་གནད་ དོན་ད་ དུང་ མཇུག་ སྒྲིལ་མེད། དེ་ ཉིན་ ཉིན་
དགུང་ཁ་ལག་ཟས་རྗེས། མའོ་ཙེ་ཏུང་ལུད་སྣོད་ཁྱེར་ནས་ཞིང་ནང་དུ་
ཕེབས། ཕལ་ཆེར་ཕྱི་དྲོའི་ཆུ་ཚོད་བཞི་པ་ལྔ་པ་ཙམ་ལ་ཡང་ཁོང་མཐོང་
· 26 •



རྒྱུ་མེད། ཐེངས་འདིར་མའོ་ཧྲན་ཧྲན་གྱིས་ལས་སླ་པོ་ཞིག་ལ་བུ་རྙེད། །
མའོ་ཙེ་ཏུང་དེ་ཉིན་སྔ་དྲོ་ཁོང་ལ་སྐུ་རླུང་ཆེན་པོ་སླང་སའི་སྡོང་རྒན་དེའི་
འོག་ཏུ་ལག་གཉིས་ལ་དེབ་བཟུང་ནས་གཞན་གང་ཡང་བསམ་རྒྱུ་མེད་པ་
ཇི་བཞིན་གནས་པ་གཟིགས་ཏེ། །
“ཁྱོད་རང་གི་བླ་ཁྱེར་བ་རེད་པས། ངས་བཤད་པའི་སྐད་ཆ་ཁྱོད་
རས་ཉན་མི་དགོས་པ་གང་རེད། མའོ་ཧྲན་ཧྲན་གྱིས་ཤ་རོས་ཁེངས་པའི་
ལག་པ་སྦོམ་པོ་གཡུག་གཡུག་གཏོང་བཞིན་“ ཤོག་སྙིགས་དེ་ཚོར་ག་རེ་ལྟ་
རྒྱུ་འདུག་ཁྱོད་ཡག་པར་སློབ་སྦྱོང་མ་ཤེས་པ་གང་ཡིན་ནམ”
“པཱ་ལགས་ངས་ཁྱེད་རང་གི་གསུངས་པ་ཡིད་གཟབ་ཀྱིས་ཉན་གྱི་
ཡོད”ཅེས་གསུངས་བཞིན་མའོ་ཙེ་ཏུང་གིས་ཧ་ཅང་སྙིང་པོའི་ངང“ཁྱེད་
ཀྱིས་བྱེད་དགོས་གསུངས་པ་ཚང་མ་བྱས་ཚར”ཞེས་ཞུས།
ངས་ཁྱོད་རང་ལ་ལས་ཀ་ག་རེ་བཀོལ་བྱུང་། ཞིང་ནང་ལས་ཀ་
དང་ལུད་དབོར་ཞེས་བཤད་པ་ལས་དེབ་ངན་དེ་ཚོ་ལྟོས་ཟེར་གྱི་འདུག་
གམ”
“ངས་ཁྱེད་རང་གི་གསུངས་པ་ལྟར་ཞིང་ཁའི་ནང་གི་ལས་ཀ་དང་
ལུད་དབོར་ཚར། ཡིན་ནའི་ཞོར་ལ་དེབ་ལྟ་ཆོག་གི་རེད། ངས་ཞིང་
ནང་གི་ལས་ཀ་ཚང་མ་ཚར་རྗེས་ཁྱེད་རང་གིས་ང་དེབ་ལྟ་ རྒྱུར་བཀག་
འགོག་བྱེད་རྒྱུའི་དབང་ཆ་ཡོད་མ་རེད”
“ཁྱོད་རས་ལུད་ཐེངས་ཁ་ ཤས་ཤིག་དབོར་རྗེས་ཡང་འདིར་གབ་
ནས་དེབ་ལྟ་གི་ཡོད་པས།”
“ངས་ཁྱེད་རང་གིས་བཀོལ་བའི་ལས་ཀ་ཚང་མ་བྱས་ཚར”
“ཁྱོད་རས་ལུད་ཐེངས་ག་ཚོད་དབོར་ཡོད་དམ།”
:27.



“ ཐེངས་བཅོ་ལྔ་དབོར་བ་ཡིན”
“རྫུན་མ་ཤོད”
“ཁྱེད་རང་ཡིད་མ་ཆེས་ན་ ཞིང་ནང་ ཕེབས་ ཏེ་ གྲངས་ ཀ་ བསྐྱོན་
དང་།”
མའོ་ཧྲན་ཧྲན་ག་བཤད་འདི་བཤད་མ་བྱུང་བར་ཁོང་ཁྲོ་དང་བཅས་
ཚ་གི་ཚི་གིའི་ངང་ཞིང་ནང་དུ་ཕྱིན་ནས་གྲངས་ཀ་ཐེངས་གསུམ་བརྒྱབ་
པས། བཅོ་ལྔ་ཏག་ཏག་དབོར་ཡོད་པ་གཟིགས་སྐབས་ཧོན་ཐོར་ནས་
སྡོད་བཞིན་ལུད་ ཐེངས་བཅོ་ལྔ་ཉིན་ཕྱེད་ནང་དབོར་བ་དེ་ ཧ་ ཅང་གིས་
ཁག་པོ་ཞིག་ཡིན་སྟབས་ཕྲུ་གུར་ཁ་རྡུང་གཏོང་རྒྱུའི་རྒྱུ་མཚན་གང་ཡང་
མེད་པའི་ གནས་ སུ་ གྱུར། ཁོང་ གྱོད་ སེམས་ ཀྱིས་ མིག་ བཞའ་ འཁོར་
བཞིན་པར་དུར་སའི་ཕྱོགས་ཀྱི་ཡོ་ འབོག་ སྡོང་ རྒན་དེར་ གཟིགས་ ནས་
བཞུགས། ཡབ་ཀྱིས་དཔེ་དེབ་དེ་དག་གིས་ཕྱིས་འབྱུང་ཁོང་གི་ཕྲུ་གུར་
དོན་སྙིང་ཤིན་ཏུ་ཆེན་པོ་ལྡན་ཡོད་པ་ག་ལ་རྟོགས་ཐུབ་ཡོད་དམ་
， 28 •



རུས་བདག་ལ་ཁ་གཏད་བཅག་པ།
ཧྲའོ་ཧྲན་གྲོང་ལ་ཐར་ཐོར་དུ་དུད་ཚང་དྲུག་བརྒྱ་ཙམ་ཡོད། ཁོང་
ཚོའི་ནང་ཕལ་ཆེ་བ་རུས་མིང་མའོ་ཡིན་ཞིང་རྩ་བའི་ཆ་ནས་ཁྱིམ་བརྒྱུད་
ཆེན་པོ་ཞིག་རེད། ཁྱིམ་བརྒྱུད་དེའི་འགོ་གཙོ་ནི་རྒན་རབས་ཤིག་ཡིན་པ་
སྨོས་ཅི་དགོས། ཧྲའོ་ཧྲན་གྲོང་གི་རུས་བདག་ནི་སྨྲ་བ་ལན་གཅིག་གི་མི་
སྣ་ཞིག་རེད།
ལོ་ཞིག་གྲོང་ནང་མའོ་གྲན་ཝུན་ཞེས་པའི་ཞིང་པ་ཞིག་གིས་ཞིང་པ་
དབུལ་པོ་རྣམས་ཀྱི་སྣེ་ཁྲིད་དེ “ ཕྱུག་པོའི་ བཀར་འབྲུ་ཟ་བ” དང་འབྲུ་
རིགས་རྒྱུན་ལྡན་གྱི་གོང་ལྟར་འཚོང་དགོས་པའི་འབོད་སྐུལ་བྱས་པ་དང་
ཆབས་ཅིག་བཀས་བཀོད་རྒྱུད་འཛིན་གྱི་རུས་བདག་གིས་མེས་པོའི་མཆོད་
ཁང་ཉམས་གསོ་བྱེད་སྐབས་སྤྱི་དངུལ་ལྐོག་ཟ་བྱས་པའི་བྱ་ངན་རྣམས་
འཐེར་འདོན་བྱས་སྟབས། རུས་བདག་ངོ་ཚ་ཁ་སྐྱེངས་ཀྱིས་ས་བདག་
དང་ངན་འབྲེལ་བྱས་ཏེ་ཁོང་ལ་རུས་བརྒྱུད་ཀྱི་ཁྲིམས་སྲོལ་ལས་བརྒལ་བའི་
ཞྭ་མོ་གཡོགས་ནས་ཁོང་མེས་པོའི་མཆོད་ཁང་ནང་དུ་ཁྲིད་དེ་ཉེས་རྡུང་
དྲག་པོ་གཏོང་རྒྱུའི་གྲ་སྒྲིག་བྱས་པས་གྲོང་ནང་སྐད་གྲགས་ཆོད། །
མའོ་ཙེ་ཏུང་གིས་ཀྱང་ཡུལ་མི་ཚོ་དང་མཉམ་དུ་འཚང་ཀ་ཤིག་ཤིག་
ངང་མེས་པོའི་མཆོད་ཁང་ནང་དུ་ཕེབས། ཁོང་་སེམས་མནལ་དུ་གཏན་
ནས་ཕབ་མི་ཐུབ། ལོ་རྒས་ཤིང་རྙིང་ཞེན་ཆེ་བའི་རུས་བདག་སྤོ་བོ་དེ་
གྱོད་གཞི་ཐག་གཅོད་བྱེད་མཁན་ཁྲིམས་དཔོན་གྱི་གནས་སར་བསྡད་ཡོད།
• 29 •



ཁོ་པས་སྟབས་བདེའི་ངང་མའོ་ཀྲུན་ཝུན་གྱི་ནག་ཉེས་སྒྲོགས་སྦྱང་བྱས་རྗེས་
དྲན་སྐུལ་བེ་ཅོན་བརྡབས་ཏེ“ཉེས་བརྡུང་གཏོང”ཞེས་བཀའ་བཏང་བས་
ཕྲུ་གུ་ལ་ལ་ཞེད་ནས་བྲོས་ཕྱིན། བློ་རྩ་བརྟན་ཞིང་དྲང་བདེན་གྱི་འདུ་
ཤེས་ལྡན་པའི་མའོ་ཙེ་ཏུང་གིས་འཇིགས་སྣང་སྤུ་ཙམ་མེད་པར་ གསུང་
ཤུགས་ཆེན་པོས“ཉེས་བརྡུང་བཏང་མི་རུང”ཞེས་གསུངས།
“སུ་རེད།”
“མའོ་ཙེ་ཏུང་རེད་བཞག”
ཡང་ཁོ་རེད་འདུག་སྙམ་ཐོག་རུས་བདག་ངོ༌གནོང་པར་གྱུར། །
གང་ལགས་ཤེ་ན། ཡུན་རིང་མ་སོང་གོང་མའོ་ཙེ་ཏུང་གིས་ཁོ་པ་མགོ་བོ་
ཡར་བཀྱག་མི་ཐུབ་པ་བཟོས་ནས་ཁོ་པ་རྦད་དེ་གཉའ་ཆག་དགོས་པར་
བཟོ་མྱོང་ཡོད། །
གནས་ཚུལ་དེ་ལོ་གཅིག་གོང་དུ་བྱུང་བ་འདི་ལྟ་སྟེ།
1909ལོའི་དབྱར་མཇུག་དང་སྟོན་འགོའི་མཚམས་ལ་སྔར་བྱུང་
མྱོང་མེད་པའི་ཆུ་ལོག་གིས་ཧུའུ་ནན་ཏུང་ཐིང་མཚེའུའི་རྒྱུད་ཀྱི་ས་ཞིང་
ཆུས་མནན་པ་དང་། ཁང་པ་ཆུས་ཁྱེར་ནས་མི་མང་པོ་ཐང་དུ་གནས་
བཅའ་བ་ལས་ཆགས་ས་རྟེན་ས་མེད་པར་གྱུར། དེས་ན་ཐོག་མ་ནས་ཟ་
འབྲུ་འདང་མེད་པའི་མི་སེར་གང་སར་སྐྱབས་བཅོལ་དུ་འོང་སྟབས་གློ་བུར་
དུ་འབྲུ་རིགས་རིན་གོང་འཕར། ས་གནས་ཀྱི་དཔོན་རིགས་དང་མི་དྲག
ས་བདག་ཉུང་ཤས་ཀྱིས་གོ་སྐབས་དེ་དང་བསྟུན་ནས་འབྲུ་རིགས་གསོག་
འཇོག་གིས་ཁེ་བཟང་ཆེན་པོ་ཡོང་ཐབས་བྱེད་ཀྱི་ཡོད་ལ་ཕྱི་རྒྱལ་གྱི་ཚོང་པ་
འགས་ཀྱང་ལོག་སྤྱོད་སྲིད་གཞུང་དང་ངན་འབྲེལ་གྱིས་ལག་དངུལ་འབོར་
ཆེན་ཁྱེར་ནས་ཡོང་སྟེ་གང་ས་གང་ནས་འབྲུ་རིགས་བསྡུ་རུབ་བྱས་སྟབས་
· 30 •
G



ཧ་ལམ་མཚན་མོ་གཅིག་ཁོ་ནར་འབྲས་ཀྱི་གོང་ཚད་དེ་བྲེ་རེར་དངུལ་སྲང་
26ནས་80བར་འཕར། ཁྲང་ཧྭ་ཡི་ལྷོ་ སྒོ་ན་གནས་པའི་གཙང་ཆུ་ལ་
བརྟེན་ནས་འཚོ་ཐབས་བྱེད་མཁན་མི་ཞིག་ཡོད་པ་དེས་དཀའ་ལས་བརྒྱབ་
སྟེ་དངུལ་སྲང་80གསོག་ཐུབ་ཙམ་བྱུང་བ་དེས་རང་གི་ཆུང་མ་འབྲས་བྲེ་
གཅིག་ཉོ་བར་ བཏང་། མཚན་མོར་ཆུང་མ་འབྲུ་རིགས་ཚོང་ཁང་ལ་
སླེབས་དུས་འབྲས་གོང་སླར་ཡང་འཕར་ཟིན། ཁོ་མོས་དེ་འདྲ་གང་ཡིན་
ནམ། ནམ་མཁའི་དཀོན་མཆོག་ལ་ཞུས་ཀྱང་ཡ་ལན་མ་བྱུང་བས་སེམས་
སྡུག་དང་ཁོང་ཁྲོ་ཚད་མེད་ཀྱིས་ཤང་ཅང་གཙང་པོར་མཆོངས་ནས་ལྕེབས།
ཟླ་བོས་གནས་ཚུལ་དེ་ཐོས་རྗེས་སྐྱོ་བ་ཚད་མེད་བྱུང་ ཐོག་ འཇིག་རྟེན་
འདིར་གསོན་པོར་གནས་ཐབས་བྲལ་སྙམ་སྟེ་ལྟོགས་ཤི་ཐེབས་ལ་ཉེ་བའི་ཕྲུ་
གུ་རྣམས་ཁྲིད་དེ་མཉམ་དུ་ཆུ་རྫིང་ནང་མཆོངས་ཏེ་རང་སྲོག་བཅད།
ལོ་འདིར་མའོ་ཙེ་ཏུང་གི་ཕ་ཡུལ་དུ་བགེགས་སྐྱོན་བྱུང་མེད་སྟབས་
གྲོང་ནང་གི་མའོ་རྒྱུད་མེས་པོའི་མཆོད་ཁང་ནང་དུ་ད་དུང་འབྲས་ཁལ་
སྟོང་ཙམ་གསོག་འཇོག་བྱས་པ་ཡོད་པས་དཔྱིད་ཀ་སྐྱ་ཟད་སྔོ་ཐུག་སྐབས་
ད་དུང་འཚོ་སྐྱོང་བྱེད་ཐུབ། འོན་ཀྱང་ཡུན་རིང་འབྲུ་རིགས་དེ་དག་བགོ་
བཤའ་རྒྱག་མཁན་མ་བྱུང་། རྒྱུ་མཚན་ནི་དཀར་སེམས་ནག་སྒྲིག་གིས་རྒྱུ་
ནོར་ཁོ་ན་ལས་བསམ་རྒྱུ་མེད་པའི་རུས་བདག་ གིས་ གྲོང་ཁྱེར་ནང་གི་
འབྲས་འཚོང་བ་དང་ལྐོག་ཏུ་ཁ་མཐུན་ནས་འབྲུ་རིགས་རྣམས་འཚོང་རྩིས་
བྱེད་བཞིན་པའི་གཡོ་ཁྲམ་དེ་སྤྱང་གྲུང་འཛོམ་པའི་མའོ་ཙེ་ཏུང་གིས་མཁྱེན།
ཉིན་ཞིག་ཁོང་གིས་མང་ཚོགས་ཚང་མའི་མདུན་དུ་རུས་བདག་གི་སྣ་
ལ་མཛུབ་མོ་བཙུགས་ཏེ “ཁྱོད་རང་སྤྱང་པོ་ཡོད་མདོག་མ་བྱེད། ཁྱོད་
རས་རྒྱུ་འབྲས་མེད་པའི་ལས་ཀ་ཁོ་ན་བྱེད་ཀྱི་འདུག”ཅེས་གསུངས།
· 31 •



གྲོང་ནང་རྒྱུན་དུ་ མཚན་སྙན་ཆེ་བའི”རུས་བདག་ལ་ད་ལམ་ཕྲུ་གུ་
ཞིག་གིས་ཁ་རྡུང་དེ་ལྟ་བུ་གཏོང་སྐབས་ཁོང་ཁྲོ་མ་ལངས་པ་ག་ལ་སྲིད།
ཁོ་པས་ལག་གཅིག་སྐེད་གཟེར་བྱས་པ་དང་ལག་གཅིག་ལ་ཐ་ཁུག་ཁྱེར་ནས
“ཕྲུ་གུ་ཆུང་ཆུང་ཁྱོད་རང་ཤོད་དང་ངས་རྒྱུ་འབྲས་མེད་པའི་ལས་ཀ་ག་རེ་
བྱས་སོང”ཞེས་སྐད་ཅོར་བརྒྱབ་
མའོ་ཙེ་ཏུང་གིས་བློ་རྩ་བརྟན་པོའི་ངང་ནས“ཁྱིམ་ཚང་མང་པོར་ད་
ལྟ་ལྟོ་ཆས་བཟའ་ཡས་མེད་པས་ཁྱོད་ཀྱིས་འབྲུ་རིགས་བགོ་བཤའ་མི་རྒྱུག་
པ་གང་ཡིན” ཞེས་བཀའ་དྲི་གནང་བས་ཡུལ་མི་ཚོས་མའོ་ཙེ་ཏུང་གིས་
གསུངས་པ་འདིར་རྒྱུ་མཚན་འདུག་སྙམ་སྟེ“ད་ག་རེད། འབྲུ་རིགས་བགོ་
བཤའ་མི་རྒྱག་པ་དེ་གང་ཡིན”ཟེར་སྐད་བརྒྱབ་པ་རེད། །
རུས་བདག་སྐད་ཆ་ག་བཤད་འདི་བཤད་མེད་པར་རྒྱུར།
མའོ་ཙེ་ཏུང་གིས“ཁོས་འབྲུ་རིགས་སྒེར་གྱིས་ལྐོག་འཚོང་བྱེད་ཀྱི་
འདུག”ཅེས་རྣག་ཐོག་གཙག་འཁེལ་ལྟར་ཁོ་པའི་མཐིལ་བརྟོལ།
“དེ་འདྲ་བྱས་ན་ག་པར་འགྲིགས་ཀྱི་རེད།”
“མགྱོགས་པོ་འབྲུ་རིགས་བགོ་བཤའ་རྒྱག་རོགས”ཞེས་རུས་བདག་
ལ་ཚང་མས་སྐྱོན་འཛུགས་བྱས་མཐར། རུས་བདག་བྱ་ཐབས་བྲལ་ནས་
ལག་གཉིས་ཀྱིས་གུས་ལུགས་བྱས་པ་དང་སྦྲགས་དགོངས་འགལ་མེད་པ་
ཞེས་ཞུས་ཁར་ཁོ་པས་ལྐོག་འཚོང་བྱེད་གྲབས་ཡོད་པའི་འབྲུ་རིགས་རྣམས་
ཡུལ་མི་ཚོར་བགོ་བཤའ་རྒྱག་རྒྱུའི་ཁས་ལེན་བྱས། །
མའོ་ཙེ་ཏུང་གིས་རུས་བདག་གི་སྐྱུག་བྲོ་བའི་བྱ་ངན་འཐེར་འདོན་
བྱས་པའི་སྙིང་སྟོབས་ལ་ཡུལ་མི་ཚོས་བསྔགས་བརྗོད་བྱས་པ་ན་རུས་བདག་
ཀྱང་འཇིགས་སྣང་བྱུང་ སོང༌། རུས་ བདག་མི་སྒེར་ གྱིས་ ཁྲིམས་ ཁང་
：32 .



བཙུགས་ནས་དོན་མེད་ཀྱིས་མི་ལ་ཉེས་རྡུང་གཏོང་བ་དེ་ནི་དྲང་བདེན་གྱི་
བྱ་བ་ཞིག་མ་རེད་ཅེས་མའོ་ཙེ་ཏུང་གིས་གསུངས་པས། ཡུལ་མི་ཚོས་ཀྱང་
མི་ལ་ཉེས་རྡུང་གཏོང་མི་ཆོག་ཅེས་སྐད་བརྒྱབ་པར་བརྟེན་རུས་བདག་གིས་
ད་གནས་ཚུལ་ཡག་ པོ་ མི་ འདུག་ སྙམ་ ནས་ རྡོ་ བཀྱག་ ཅིག་ གི་ སྟེང་ དུ་
འཛེགས་ནས“འགྲིག་གི་རེད། ངས་བུ་མའོ་ཙེ་ཏུང་དང་ཡུལ་མི་ཚོའི་ངོ་
ལ་བལྟས་ནས་ཉེས་རྡུང་བཏང་གི་མིན”ཞེས་བཤད།
“འགྲིག་གི་མ་རེད། ཁྱོད་རང་གིས་མི་ལ་ཉེས་རྡུང་གཏོང་དགོས་
དོན་གང་ཡིན་རྒྱུ་མཚན་ཤོད་དགོས”ཞེས་མའོ་ཙེ་ཏུང་གིས་ད་དུང་ཁོ་པར་
དྲི་བ་བཏོན་པས།
རུས་བདག་བྱ་ཐབས་ཟད་ནས་སླར་ཡང་ཚང་མའི་མདུན་ལ་ནོར་
འཁྲུལ་ངོས་ལེན་མ་བྱེད་ཀ་མེད་བྱུང་།།
: 33 •



བུ་ལོན་གཡར་ནས་སློབ་སྦྱོང་བྱེད་པ།
ཀྲུང་གོའི་མཐའ་མཇུག་གི་བཀས་བཀོད་རྒྱུད་འཛིན་གོང་མའི་སྲིད་
གཞུང་དེ་ཚེ་རྫོགས་ཉེར་ཐུག་ཡོད་ ཅིང་བཀས་བཀོད་རྒྱུད་འཛིན་སློབ་
གསོའི་ལམ་ལུགས་ལའང་རྡུང་རྡེག་ཕོག་ནས་གསར་སྒྱུར་དང་སྒྱུར་བཅོས་
བྱེད་པ། མི་རིགས་ཉེན་ཁ་ལས་སྐྱོབ་པ་བཅས་ཀྱི་སློབ་གྲྭ་གསར་པ་ཁག་
ཅིག་ས་གནས་ལ་ལར་གསར་དུ་དར་བཞིན་ཡོད། ཉིན་མཚན་ཀུན་ཏུ་
མའོ་ཙེ་ཏུང་གི་ཐུགས་ལ་སློབ་གྲྭ་ཞིག་ལ་བསྐྱོད་དེ་སློབ་སྦྱོང་མུ་མཐུད་བྱ་
རྒྱུའི་གོ་སྐབས་ཤིག་བྱུང་ན་དགོངས། འོན་ཏེ་ཡབ་ཀྱིས་ཁྱིམ་གཞིས་རྒྱུད་
འཛིན་དང་ཕྱུག་པོ་ཆགས་པའི་ཆེད་དུ་ཁོང་ཤང་ཐན་རྫོང་གི་འབྲུ་རིགས་ .
ཚོང་ཁང་ཞིག་ཏུ་འབྲུ་ཚོང་རྒྱག་སྟངས་སྦྱོང་བར་གཏོང་རྩིས་གནང་བཞིན་
ཡོད། སྐབས་དེ་དུས་ཏག་ཏག་མ་སྤུན་གཅེན་པོ་ཞིག་གིས་ཁོང་ལ་ཤང་
ཤང་རྫོང་ཏུང་ཧྲན་སློབ་ཆུང་ནི་རྣམ་པ་གསར་པའི་སློབ་གྲྭ་ཞིག་ཡིན་པས་
ཕ་གིར་ཕྱིན་ན་ཤེས་བྱ་གསར་པ་མང་པོ་ཤེས་ཐུབ་ཅེས་བཤད། ཐུགས་རྒྱུ་
ཆེ་བའི་མའོ་ཙེ་ཏུང་དེ་མ་ཉིད་དུ་སློབ་གྲྭ་འདིར་ཐུགས་ཡིད་མགུ་བས་སློབ་
གྲྭ་དེར་བསྐྱོད་དེ་སློབ་སྦྱོང་བྱེད་རྒྱུའི་ཐུགས་ཐག་བཅད།
ཉིན་ཞིག་མའོ་ཙེ་ཏུང་གིས་ཁོང་གི་ཡབ་ལ“ང་གྲོང་ཁྱེར་ནང་སློབ་
སྦྱོང་བྱེད་པར་འགྲོ་འདོད་འདུག” ཅེས་ཞུས་པས་ཡུད་ཙམ་རིང་ཡབ་ཀྱིས་
ཅི་ཡང་མི་གསུངས་པར་ཧོན་ཐོར་བ་ལྟར་དུ་ལུས། གང་མཚམས་གཞི་
ནས་དྲན་པ་གསོས་པ་ལྟར་གྱིས“ག་རེ། སློབ་གྲྭར་འགྲོ་གི་ཨས། སློབ་གྲྭ
： 34.



འབྲིང་བ་རེད་ཡང་ན་སློབ་གྲྭ་ཆུང་བ་རེད།” ཅེས་གསུངས།
“ངའི་བསམ་བློར་སྔོན་ལ་སློབ་གྲྭ་ཆུང་བར་འགྲོ་བརྩིས་ཡོད” ཅེས་
སྙིང་པོའི་ངང་ཞུས།
“ཁུངས་ལུང་ག་རེ་ཡོད་རེད། ཁྱོད་རའི་གཟུགས་པོར་ལྟོས་དང་
འབྱོང་པོ་རོ་ལངས་དེ་འདྲས་ཕྲུ་གུ་ཆུང་ཆུང་ཚོ་དང་མཉམ་དུ་བསྡད་ནས་
ཡི་གེ་སློབ་རྒྱུ་ཨེ། ཁྱོད་རང་སྨྱོ་བ་མ་རེད་པས”ཞེས་ཟུར་ཟ་བྱས།
ཙེ་ཏུང་ཁོང་ཁྲོའི་ངང་ནས་ཐོན། །
འོན་ཀྱང་ཁོང་གིས་སློབ་གྲྭར་འགྲོ་རྒྱུའི་འདུན་པ་དོར་མེད་ཅིང་ཁོང་
གིས་གོ་སྐབས་འཚམ་པོ་ཞིག་བཙལ་ནས་ཡབ་ཀྱི་ཐུགས་བཀུག་དགོས་སྙམ།
ཡབ་ཀྱི་ཐུགས་བློ་བཀུག་ཆེད་དུ་ཁོང་གིས་ཐབས་ཤེས་མང་པོ་བསམ་
བློ་བཏང༌། ཐེངས་ཤིག་ཁོང་གིས་ཡབ་ཀྱིས་མགྲོན་པོ་གདན་འདྲེན་ཞུ་
བའི་གོ་སྐབས་དང་བསྟུན་ནས་སྤུན་མཆེད་དང་གྲོང་ཚོའི་ནང་མཚན་སྙན་
ལྡན་པའི་རྒན་རབས་ཚོར་ཡབ་ལ་ཁ་ཏ་སླབ་བྱ་བྱེད་རྒྱུར་མངགས།
ཉིན་ཞིག་ ས་ སྲིབ་ཙམ་ལ་ཁྱིམ་མི་ཚང་མ་ཁ་ལག་ཟ་བཞིན་ པའི་
སྐབས་ཁོང་གིས་ཞལ་སངས་ནས“ ང་ ཏུང་ཧྲན་སློབ་ཆུང་ལ་འགྲོ་རྒྱུའི་
སེམས་ཐག་ཆོད་སོང་། སང་ཉིན་རང་འགྲོ་གི་ཡིན”ཞེས་ཞུས། །
ཡབ་ཐུགས་ ཡིད་ མ་ ཚེས་ པར་ སྤྱན་ མིག་ ལྡིར་ལྡིར་ གྱིས་ ཁོང་ ལ་
གཟིགས་ནས“ཁྱེད་རང་ཡང་སྨྱོ་གཏམ་ཤོད་ཀྱི་ཡོད་པས།”ཞེས་གསུངས་
པར།
མའོ་ཙེ་ཏུང་གིས“མ་རེད་དེ་དངོས་གནས་ཡིན།”
“འོ་ན་ཁྱོད་རང་ལ་སློབ་སྦྱོང་གི་བྱ་དགའ་ཐོབ་པས་སློབ་ཡོན་ཁྱེར་
དགོས་མ་རེད་པས། ཡོང་ན་གནམ་ནས་དངུལ་ཟགས་པ་རེད་པས”ཞེས་
· 35 •



ཁྲེལ་དགོད་གནང་།
མའོ་ཙེ་ཏུང་གིས“དངུལ་གྱི་ཐད་ཁྱེད་རང་ལྷོད་ལྷོད་གནང་ཤིག
གང་ལྟར་ཁྱེད་རང་གིས་གཏོང་གནང་མི་དགོས”ཞེས་ཞུས།
ཡབ་དལ་ པོའི་ངང་ཡར་བཞེངས་ཏེ་གསོལ་ ལྕོག་ ནས་ ཁ་ བྲལ་ཏེ་
བཞེས་ཐག་གང་ཟག་མཆོད་བཞིན་དུ་མ་གཞི་ཁོང་གིས་ཕྲུ་གུར་རྒྱུས་མངའ་
ཡོད། གང་ལྟར་ཕྲུ་གུ་འདིས་སེམས་ཐག་ཆོད་པ་ཞིག་ཡིན་ཕྱིན་ཨུ་ཚུགས་
མཐར་སྐྱེལ་བྱེད་ཀྱི་ཡོད་པས་ད་ཇི་ལྟར་བྱེད་དགོས་ཡིན་ནམ་སྙམ། ཡབ་
ཀྱིས་ཕྲུ་གུའི་སྐད་ཆ་ཤོད་སྟངས་དང་རྣམ་འགྱུར་ལས་ཕྲུ་གུས་སེམས་ཐག་
གཙང་མ་བཅད་ཟིན་ཐོག་གྲ་སྒྲིག་འཐུས་ཚང་བྱས་ཚར་བ་ཚོད་དཔག་ཐིག་
ཀྱང་ཡབ་ཀྱིས་ད་དུང་ཕྲུ་གུར་མུ་མཐུད་ནས་ཁ་ཏ་བསླབ་བྱ་བྱེད་བརྩིས་
བྱས་ཏེ“ཁྱོད་རས་ཤེས་ཀྱི་རེད། སློབ་གྲྭར་ཕྱིན་ན་སློབ་ཡོན་དང་ལྟོ་རིན་
སྤྲོད་དགོས་ལ་གོང་ཡང་ཆེན་པོ་རེད། ཝང་ཚང་གི་བུ་ཡང་སློབ་གྲྭར་འགྲོ་
འདོད་ཡོད་རེད། འགྲོ་འདོད་བྱེད་པ་ཁོ་ནའི་ནང་ལོ་ག་ཚོད་ཕྱིན་སོང་
ངམ། ད་དུང་འགྲོ་ཐུབ་མེད། སློབ་གྲྭ་ཞེས་པ་དེ་འགྲོ་བསམ་པ་དང་
འགྲོ་ཆོག་ཆོག་དེ་འདྲ་ཡོད་མ་རེད”ཅེས་གསུངས། །
ཙེ་ཏུང་གིས་གདེང་ཚོད་ཡོད་པའི་ སྒོ་ནས“ ཁྱོད་ རང་ དེའི་ ཐད་
ཐུགས་ཁྲལ་གནང་མི་དགོས། གང་ལྟར་ཁྱོད་རང་གིས་འགྲོ་སོང་གཏོང་
གནང་དགོས་མ་རེད”ཅེས་ཞུས། །
ཡབ་ཀྱིས་ཡིད་མུག་པའི་སྒོ་ནས“ དོན་དམ་དུ་རང་གིས་བཤད་པ་
ལྟར་སྟབས་བདེ་པོ་དེ་འདྲ་ཡོད་མ་རེད། ས་ཞིང་ནང་གི་ལས་ཀར་སུས་
རོགས་བྱེད་ཀྱི་རེད། གལ་སྲིད་གླ་མི་གླས་ན་གླ་སྤྲོད་དགོས། བུ་རང་གི་
ཤེས་ཀྱི་རེད། གླ་ག་རེ་སྤྲོད་དགོས་རེད།” ཅེས་གསུངས།
36 •



ཙེ་ཏུང་གིས་དེའི་ཐད་དགོངས་པ་བཞེས་མེད་སྟབས་ལན་གང་ཡང་
བསྐྱོན་མ་ ཐུབ་ པ་ དང་ ཁོང་ གི་ བསམ་ པར་ ཡབ་ཀྱི་ བཀའ་ མ་ གཞི་ནན་
དྲགས་ཡོད་རུང་རྒྱུ་མཚན་འདུག་ལ་དངོས་དོན་ཡང་རེད། བྱ་བ་ཚང་
མར་དངུལ་གྱིས་འགལ་རྐྱེན་བཟོ་གི་འདུག་སྙམ། ད་ཇི་ལྟར་བྱས་ན་
དགའ། ཁོང་གིས་བསམ་བློ་དྲུག་གསུམ་བཅོ་བརྒྱད་བཏང་རྗེས་ཝང་ཅི་
ཧྥན་ཞེས་པའི་སྤུན་མཆེད་དེ་ཡིད་ལ་འཁོར། གོ་ཐོས་ལ་སྤུན་མཆེད་དེ་
ཡོན་ཏན་ལ་བརྩོན་ཞིང་ཡར་ཐོན་གྱི་བསམ་པ་ལྡན་པའི་གཞོན་ནུ་སློབ་
གྲྭར་བསྐྱོད་དེ་སློབ་སྦྱོང་བྱ་རྒྱུར་སྐུལ་ལྕག་དང་འགྲོ་གྲོན་གཏོང་རོགས་
གནང་གི་ཡོད་པའི་ཤོད་སྲོལ་ཡོད། །
ཙེ་ཏུང་གིས་མཚན་མོ་དེ་རང་ལ་ཝང་ཅི་ཧྥུན་གྱི་གམ་དུ་བཅར་ནས་
རང་ཉིད་ཀྱི་འདུན་པ་དང་དཀའ་ངལ་རྣམས་ཁོང་ལ་ཞུས་ཐོག་དངུལ་བུན་
གཏོང་རྒྱུའི་རེ་བ་བཏོན། ཝང་ཅི་ཧྲུན་ཙེ་ཏུང་གི་ལྷག་བསམ་ཟོལ་མེད་
དང་བློ་བརྟན་འགྱུར་མེད་ཀྱི་ཆོད་སེམས་ཀྱིས་སེམས་འགུལ་ཐེབས་ནས་
ཁོང་གི་རེ་བ་བསྐོངས་པར་བྱས།
ཙེ་ཏུང་ཁྱིམ་ལ་ལོག་རྗེས་ཡབ་ལ“ གླ་པ་ཞིག་ཉར་ན་དངུལ་ག་ཚོད་
དགོས་སམ”ཞེས་བཀའ་འདྲི་ཞུས་པས། །
“ཟླ་རེར་ཉུང་ཤོས་ལའང་སྒོར་གཅིག་དགོས་པས་ལོ་གཅིག་ལ་སྒོར་
བཅུ་གཉིས་དགོས་ཀྱི་རེད”ཅེས་ལན་བསྐྱོན།
ཙེ་ཏུང་གིས་གོས་ཀྱི་ཁུག་མའི་ནང་ནས་ཁུག་མ་ཞིག་བཏོན་ནས་
“འདིར་སྒོར་བཅུ་གཉིས་ཡོད། ང་སང་ཉིན་སྔ་པོ་ནས་འགྲོ་གི་ཡིན”ཞེས་
གསུངས།
ཡབ་གསུང་ཡས་གང་ཡང་མེད་པར་གྱུར་བ་དང་ནང་མི་ཚང་མ་
• 37 •



ཧོན་ཐོར་ནས་ཙེ་ཏུང་ལ་ལྟ་བཞིན་གནས།
ཙེ་ཏུང་གིས་སློབ་གྲྭར་བསྐྱོད་དེ་སློབ་སྦྱོང་བྱེད་རྒྱུའི་ཆེད་དུ་སྙིང་ཉེ་
སྤུན་མཆེད་ཚང་མའི་འགྲམ་དུ་ཕྱིན་ནས་རོགས་དངུལ་གྱི་རེ་བ་ཞུས་ཡོད་
པ་མ་ཟད་ཐབས་ཤེས་ཡོད་དགུ་རྩལ་སྤྲུགས་བཏོན་ནས་ཡབ་ཀྱི་མོས་མཐུན་
ཡང་བྱུང་། ཁོང་གིས་ཕྱིས་འབྱུང་གི་ལམ་བུའི་ཐོག་དཀའ་ངལ་འདི་དང་
དེ་འདྲ་བ་ཡོད་པ་མཁྱེན་བཞིན་དུ་ཕྱིར་འཐེན་གང་ཡང་གནང་བརྩིས་མེད།
ནམ་མཁའ་ཤིན་ཏུ་དྭངས་པའི་སྟོན་དུས་ཀྱི་ཞོགས་པ་ཞིག་ཉི་འོད་རབ་ཏུ་
འཚེར་ནས་ཡངས་པའི་ས་གཞིར་འཕྲོས། མའོ་ཙེ་ཏུང་གིས་ཕྲག་པར་
སྔར་བཞིན་ ཕྲག་ རྒྱུགས་བསྣམས་ཡོད་ཀྱང་ད་ གཟོད་ ཕྲག་ རྒྱུགས་ཀྱི་ སྣེ་
གཉིས་པོའི་སིལ་རའི་ནང་དུ་ལུད་མ་ཡིན་པར་གཅིག་ལ་ན་བཟའ་ཞིག་
དང་། མལ་གདན་སྲབ་པོ་གཉིས། ཉལ་གུར་གཅིག་བཅས་བླུགས་ཡོད་
པ་དང་། གཞན་འདིར་(ཆུ་ངོགས་གཏམ་རྒྱུད་》དང་《རྒྱལ་ཁབ་གསུམ་
གྱི་གཏམ་རྒྱུད་》སོགས་དང་དཔེ་ཁུག་བཅས་བླུགས་ཡོད། དགོངས་ལོ་
བཅུ་དྲུག་ལ་སོན་པའི་མའོ་ཙེ་ཏུང་ཕ་ཡུལ་ཧྲའོ་ཧྲན་ནས་ཁ་བྲལ་ཏེ་བསྐྱོད་
བཞིན་ཡོད་ཅིང་དེ་ནས་བཟུང་ཁོང་དཀའ་ཚེགས་ཆེ་བའི་གསར་བརྗེའི་ལོ་
རྒྱུས་ཀྱི་ལམ་བུའི་ཐོག་ཏུ་བསྐྱོད་སོང་།།
• 38 •



“དམིགས་བསལ”གྱི་སློབ་མ།
མའོ་ཙེ་ཏུང་གིས་ཕྲག་པར་ཕྲག་རྒྱུགས་བསྣམས་ནས་ལེ་དབར་ལྔ་
བཅུ་ལྷག་ཙམ་བསྐྱོད་རྗེས་ཤང་ཤང་ཏུང་ཧྲན་སློབ་ཆུང་གི་རྒྱལ་སྒོ་ནག་
པོའི་སར་འབྱོར། །
ཏུང་ཧྲན་སློབ་ཆུང་དེ་གྲོང་ཁྱེར་བར་ལེ་དབར་གཉིས་གསུམ་གྱི་ལམ་
ཐག་ཡོད་པའི་ ཏུང་ཨན་ཧྥིང་དུ་གནས་ཡོད་པ་དང་། རྒྱབ་ཏུ་བརྗིད་
ཆགས་ཤིང་ལྗང་ཐིང་ཐིང་གི་ ཏུང་ཐེ་རི་བོར་བསྙེས་ཡོད། མདུན་དུ་
རླབས་སྔོན་ རབ་ ཏུ་འཕྱུར་བའི་ལན་ཆུ་གཙང་པོ་གནས། སློབ་ གྲྭའི་
གཞོགས་གཉིས་ནི་ ས་ཁོད་སྙོམས་པའི་ ས་ ཞིང་ རེད་འདུག ཙེ་ ཏུང་
འདིར་འབྱོར་སྐབས་ངལ་བས་ཟུངས་ཤུགས་རྦད་དེ་རྫོགས་ཡོད་ནའང་
ཁོང་གིས་དབེན་ཞིང་ཉམས་དགའ་བ་ལ་སྐྱེས་སྟོབས་ཀྱིས་དཔལ་འབར་
བའི་སློབ་གྲྭ་དེ་གཟིགས་སྐབས་ཡིད་སེམས་ཤིན་ཏུ་སྤྲོ་བར་གྱུར། ཁོང་
གིས་ལུས་ཐོག་ཐལ་བ་བརྡབ་ཙམ་གནང་སྟེ་བྲང་ཁོག་ལྡིར་ནས་སློབ་གྲྭའི་
རྒྱལ་སྐོར་འཛུལ་ཏེ་ཤར་རེར་སློབ་སྤྱིའི་གཞུང་ལས་ཁང་དུ་ཕེབས།
སློབ་སྤྱི་ནི་སྨ་ར་ནག་འཁྱུག་འཁྱུག་རྒྱ་ཡིག་གི་ཡིག་འབྲུ“ /\”ལྟར་
ཡོད་པའི་མི་ཞིག་སྣང་། ཁོ་པའི་གཟུགས་པོའི་ཐོག་ཏུ་འདོར་ཐབས་མེད་
པའི་ཐ་མག་གང་ཟག་རིང་ཐུང་ཧ་ལམ་སྤྱི་ཁྲེ་གང་ཙམ་ཞིག་ཡོད་པ་དེའི་
གང་མགོ་ནི་ཤིན་ཏུ་ལྕི་བའི་ཟངས་ཀྱི་གང་མགོ་ཡིན་ཞིང་ཤོད་སྲོལ་ལ་ཁོང་
གིས་གང་མགོ་འདིས་གཅན་གཟན་བཏུལ་བ་རེད་ཅེས་ཟེར་གྱི་འདུག
.39 •



ཙེ་ཏུང་གིས་གུས་ཞབས་ལྡན་པའི་སྒོ་ནས“རྒན་ལགས། ང་འདིར་
སློབ་སྦྱོང་བྱེད་འདོད་འདུག་པས་འགྲིགས་སམ”ཞེས་ཞུས།
སློབ་སྤྱིས་མདུན་དུ་ལངས་པའི་གཟུགས་སྟོབས་ཆེ་བའི་གཞོན་ནུ་དེ་
སློབ་ལོ་ཡོལ་ཟིན་མེད་དམ་སྙམ་ནས་བཀའ་དྲི་གནང་དོན།
“རང་གི་མིང་ལ་ག་རེ་ཟེར་གྱི་ཡོད་”
“མའོ་ཙེ་ཏུང་ཟེར་གྱི་ཡོད”
“ཁྱོད་གང་དུ་སྡོད་ཀྱི་ཡོད”
ཧྲའོ་ཧྲན་ནས་ཡིན། དེ་ནས་ལེ་དབར་བཞི་བཅུ་ལྔ་བཅུ་ཙམ་གྱི་
སར་ཡོད་རེད”
“ཁྱེད་རང་ལོ་ག་ཚོད་ཡིན་ནམ”
“ད་ལྟ་ལོ་བཅུ་དྲུག་ཟིན་མེད” ，
“གྲོང་ཚོའི་ནང་སྒེར་གྱི་སློབ་གྲྭར་འགྲོ་མྱོང་ངམ”
“ལོ་ལྔ་ཕྱིན་པ་ཡིན”
“སློབ་ཆུང་གི་སློབ་དེབ་ལྟ་མྱོང་ངམ”
“ལྟ་མ་མྱོང་། ཡིན་ནའི་སྒྲུང་དེབ་ལྟ་མྱོང”
“སྒྲུང་དེབ་ག་རེ” །
“（ཆུ་ངོགས་གཏམ་རྒྱུད་》དང་《རྒྱལ་ཁབ་གསུམ་གྱི་གཏམ་རྒྱུད་）
སོགས་ཚང་མ་ལྟ་མྱོང”
， “རེད་པས”སློབ་སྤྱིས་དེ་ཙམ་ཡིད་ཆེས་མ་བྱུང༌།
རེད་ལགས། རྒན་ལགས། ཁྱེད་རང་ཐུགས་ཡིད་མ་དྭངས་ན་
གཟིགས་དང” ཞེས་དཔེ་ཁུག་ནང་ནས་སྒྲུང་དེབ་བཏོན་ཏེ་སྤྱན་འབུལ་
ཞུས། །
སློབ་སྤྱིས་དེབ་ཚུར་བླངས་ཏེ་མགོ་བོ་ལྕོག་ལྕོག་བྱེད་བཞིན “ཡིན་
• 40 ，



ནའང་རྒྱུགས་ལེན་དུས་ཚོད་ཡོལ་ཟིན་པས་རང་ལ་དངོས་གནས་ཡོན་ཏན་
ཡོད་ན བ་གྲྭར་ཉར་རྒྱུའི་བསམ་བློ་གཏོང་ཆོག” ཅེས་གསུངས་པ་དང་
སྦྲགས་《ཕུགས་རེའི་གཏམ་》ཞེས་པའི་རྩོམ་གི་བརྗོད་བྱང་བཏོན་ནས་
མའོ་ཙེ་ཏུང་ལ་དུས་བཀག་ནང་རྩོམ་ཡིག་འབྲི་བར་བཀའ་གནང་།
ཙ་ཏུང་གིས་འཁྱུག་ཙམ་རིང་རྩོམ་ཡིག་བྲིས་ནས་རྒན་ལགས་ལ་
འབུལ།
སློབ་སྤྱིས་ རྒྱུགས་ ཤོག་ ལ་ གཟིགས་ ནས་ ཐུགས་ སྣང་ གཤིན་ པོས་
“ཡག་པོ་འདུག ཡག་པོ་བྲིས་བཞག” ཅེས་གསུངས་བཞིན་ཞལ་ཚུར་
བསྐོར་ནས་ དེ་ གར་ ཡོད་ པའི་ དགེ་ རྒན་ ཚོར “ རྒན་ ལགས་ ལྷན་ རྒྱུས་
གཟིགས་དང༌། མའོ་ཙེ་ཏུང་གི་རྩོམ་ཡིག་འདི་ཡག་པོ་དེ་འདྲ་ཞིག་བྲིས་
བཞག”ཅེས་གསུངས།
དེ་འདྲ་བྱས་ཏེ་ཙེ་ཏུང“དམིགས་བསལ་གྱིས”སློབ་གྲྭར་བསྡུས།
སྐབས་དེ་དུས་ཏུང་ཧྲན་སློབ་ཆུང་གི་སློབ་མ་མང་ཆེ་བ་མི་ཚང་ཆེན་
པོའི་བུ་ཕྲུག་ཡིན་པས། ཁོ་ཚོའི་གྱོན་ཆས་ནི་དར་གོས་ཡིན་པ་དང་སློབ་
གྲྭར་ཕེབས་བྱམས་ནང་བསྡད་ནས་ཡོང་མ་ཁན་ཤ་སྟག་ཡིན་སྟབས་ཁོ་ཚོ་
དང་བསྡུར་ན་མའོ་ཙེ་ཏུང་ལ་ཅུང་ལེགས་པའི་གྱོན་ཆས་སྣེ་གཅིག་ཀྱང་
མེད་ཅིང་དྲག་ཤོས་རས་ཀྱི་ཕྱུ་པ་རིང་པོ་ཞིག་ཡོད་པ་ལས་དེ་བྱིངས་ཚང་མ་
གོས་ཧྲུལ་ཤ་སྟག་ཡིན་པས་ཡིད་སྐྱོ་བ་ཞིག་ཡོད། དེ་བཞིན་ལུས་སྟོབས་ཆེ་
ལ་ཡན་ལག་སྦོམ་ཞིང་རྩུབ་པ་མགོའི་སྒྲ་རྣམས་ཟིང་བ་བཅས་ཀྱིས་མི་ལ་
ལས་རྒྱུན་དུ་གཞན་དང་མི་འདྲ་བའི“དམིགས་བསལ”གྱི་ལྟ་སྟངས་འཛིན།
འོན་ཀྱང་ཡུན་རིང་མ་སོང་བར་སློབ་ཕྲུག་མང་ཆེ་བས་ཙེ་ཏུང་ལ་
ཡིད་བརྟན་ཞིང་ཁོང་ཚོས་སྔོན་ལ་རྒན་ལགས་ཀྱིས“ རྨ་ཆུ་ལྟར་སྐད་ཅིག་
•
4
•



ཉིད་ལ་ལེ་དབར་སྟོང་ཕྲག་སར་ཆོད་པ” ཞེས་མཆན་བཀོད་གནང་བའི་
མའོ་ཙེ་ཏུང་གི་རྩོམ་ཡིག་ལ་ལྟ་བ་དང་ད་དུང་ཁོང་གིས་སློབ་སྦྱོང་ལ་དཀའ་
སྤྱད་སྙིང་རུས་བྱེད་ཐུབ་པ། ལྷག་པར་དཔེ་དེབ་གཟིགས་རྒྱུར་ཤིན་ཏུ་
མཉེས་པ། སློབ་སྦྱོང་གི་ཐབས་ཤེས་བཟང་བ། སྦྱངས་འབྲས་གཟེངས་
སུ་ཐོན་པ། ཤེས་བྱར་གོ་བ་ལོན་ཐུབ་ཁར་བརྡར་ཤ་གཅོད་ཤེས་པ་བཅས་
ཡོད་པར་བརྟེན། ཁོང་ལ་ལྟ་སྟངས་གསར་པ་ཞིག་མ་འཛིན་ཀ་མེད་ལ་
ཡིད་སྨོན་ཡང་མ་བྱེད་ཀ་མེད་བྱུང་བ་རེད། རྩོམ་ཡིག་ག་དུས་བྲིས་ཀྱང་
གང་ལྟར་ཙེ་ཏུང་གི་རྩོམ་ཡིག་ཡིན་ཕྱིན་སློབ་གྲོགས་ཚོས་འཚང་ག་ཤིག་
ཤིག་ངང་ལྟ་བ་དང་ཐ་ན་ཁོང་གི་རྩོམ་ཡིག་བསྡུས་ནས་ངག་བསྐྱོར་གཏོང་
མཁན་ཡང་ཡོད། སློབ་གསེང་གི་དུས་ཚོད་ནང་ཙེ་ཏུང་སློབ་གྲྭའི་ནང་
དང་ཡང་ན་ཉེ་འགྲམ་དུ་འཁྱམ་འཁྱམ་ལ་ཕེབས་དུས་སློབ་གྲོགས་མི་ཉུང༌
བ་ཞིག་འབོད་པ་ཇི་བཞིན་ཁོང་དང་མཉམ་དུ་ཡོང་ནས་སློབ་སྦྱོང་བྱེད་
ཐབས་སྐོར་གྱི་ཉམས་མྱོང་སྤེལ་རེས་བྱེད་པ་དང་། ཁོང་གིས་ག་དུས་ཡིན་
རུང་རང་གི་བསམ་ཚུལ་སྦ་གསང་མེད་པར་ཚང་མར་གསུངས་ཀྱི་ཡོད། །
ཁོང་གི་ཁ་གསལ་བ་དང་གནད་ལ་འཕིགས་པ། གནས་ལུགས་ཕུན་སུམ་
ཚོགས་པའི་བཀའ་མོལ་གྱིས་སློབ་གྲོགས་རྣམས་ཀྱི་ཡིད་དབང་འཕྲོག་ཁར་
ཤུགས་རྐྱེན་བཟང་པོ་ཡང་ཐེབས་ཀྱི་ཡོད།
ཏུང་ཧྲན་སློབ་ཆུང་ལ་དཔེ་མཛོད་ཐོག་ཁང་ཞིག་ཡོད་པ་དེར་རྒྱལ་
ཁབ་ཕྱི་ནང་གི་དེབ་མང་པོ་ཡོད། འདིར་ཙེ་ཏུང་གིས་རྟག་པར་དེབ་
གཟིགས་པར་ཕེབས་ཀྱི་ཡོད་པ་མ་ཟད། ཁོང་གིས་དུས་ཚོད་སྐར་ཆ་
གཅིག་ཀྱང་དམ་འཛིན་གྱིས་དེབ་གསར་པ་རྣམས་གཟིགས་ཀྱི་ཡོད་ཅིང༌། །
ཁོང་རྒྱལ་ཕྱིའི་ས་ཁམས་དང་ལོ་རྒྱུས་དེབ་ལ་དེ་བས་མཉེས་པོ་གནང་གི་
• 42.



ཡོད། དེ་ནས་བཟུང་འཛམ་གླིང་གི་གནས་ཚུལ་ཁོང་གིས་ ཤེས་རྟོགས་
བྱུང་བ་དང༌། ཁོང་གིས་སྤྱི་ཚོགས་ཀྱི་གནས་ཚུལ་དངོས་མཚོན་པའི་དཔེ་
དེབ་ནང་ནས་ཧ་ལམ་དུས་རབས་ཕྱེད་ཀ་ཙམ་གྱི་རིང་མཛེས་སྡུག་ཡིད་དུ་
འོང་བའི་མེས་པོའི་རྒྱལ་ཁབ་འདིར་བཙན་རྒྱལ་རིང་ལུགས་ཀྱིས་རྡོག་རོལ་
གཏོང་བ་དང་ཆིང་རྒྱལ་རབས་ལོག་སྤྱོད་སྲིད་གཞུང་དེ་རུལ་སུངས་ཉམས་
ཞན་དུ་གྱུར་བས་རྒྱ་ཆེའི་མང་ཚོགས་ལ་མནར་གཅོད་ཚད་མེད་ཕོག་བཞིན་
ཡོད་པ་བཅས་མཁྱེན་ནས་ཡིད་ཤིན་ཏུ་རྨུགས་པར་གྱུར་བ་དང༌། ཡང་དེ་
བཞིན་ཀྲུང་གོའི་གནའ་རབས་ཀྱི་ལོ་རྒྱུས་དེབ་ཐེར་ཁ་ ཤས་ལས་གོང་མ་
ཆིང་ཧྲི་ཧོང་དང་ཧན་ཝུ་ཏི། ཐང་ཐད་ཙུང་། སུང་ཐད་ཅུའུ་སོགས་
ཀྱིས་མེས་རྒྱལ་སྟོབས་ལྡན་དུ་བསྒྱུར་བའི་སྐོར་གཟིགས་སྐབས་རང་ཤུགས་
ཀྱིས་སྙིང་སྟོབས་འཕེལ། སྐབས་དེ་དུས་མཚན་སྙན་ལྡན་པའི་ཆབ་སྲིད་
མཁས་ཅན་ལན་ཆི་ཁྲའོ་ཡིས་གཙོ་འགན་བཞེས་ནས་རྩོམ་སྒྲིག་གནང་བའི་
（དམངས་གཙོ་གསར་པའི་ཚགས་པར་ཕྱོགས་བསྡུས་》དང་ཕུལ་དུ་བྱུང་
བའི་བསམ་བློ་མཁས་ཅན་ཁང་ཡིའུ་ཝེའི་ ཡིས་བརྩམས་པའི་སྤྱི་ཚོགས་
ལེགས་བཅོས་གཏོང་རྒྱུའི་བསྒྲགས་གཏམ་སྟེ་（1898ལོའི་ལེགས་བཅོས་》
བཅས་གཟིགས་ནས་ན་གཞོན་མའོ་ཙེ་ཏུང་གིས་དོན་གནད་མང་པོ་ཞིག་
ཤེས་རྟོགས་ཐུབ་པ་དང་། ཁང་ཡིའུ་ཝེའི། ལན་ཆི་ཁྲའོ་ སྐབས་ཤིག་
རིང་ཁོང་གིས་དད་གུས་གནང་བའི་མི་ཞིག་ཏུ་གྱུར། །
སྐབས་འདིར་བསམ་བློ་གསར་པས་སྲོལ་རྒྱུན་རྙིང་པ་དང་སྤྱི་ཚོགས་
ལམ་ལུགས་རྙིང་པར་རྡབ་རྡེག་གཏོང་འགོ་ཚུགས། ཏུང་ཧྲན་སློབ་ཆུང་
ལ་རྒྱལ་གཅེས་སེམས་པ་ལྡན་པའི་དགེ་རྒན་ཁག་གཅིག་གིས་རྒྱུན་དུ་སློབ་
མ་ཚོར་ཚན་རིག་ཤེས་བྱ་སློབ་ཁྲིད་བྱེད་པ་དང་སྒྱུར་བཅོས་བྱེད་རྒྱུའི་ཐད་
， 43，



སྣེ་སྟོན་གནང་གི་ཡོད། ཉིན་རེའི་ཞོགས་པ་མིང་ ཐོ་བཤེར་ རྗེས་ རྒན་
ལགས་ཀྱིས་ཀྲུང་གོ་འདིར་ཕྱི་རྒྱལ་བཙན་འཛུལ་པའི་གཉའ་གནོན་འོག་
སྡུག་བསྔལ་ཇི་ལྟར་མྱོང་དགོས་ཚུལ་གསུངས་ནས་སློབ་མ་ཚོའི་མི་རིགས་ཀྱི་
ལ་རྒྱུ་དང་རྒྱལ་གཅེས་ཀྱི་བསམ་པ་འཕེལ་རྒྱུའི་སྐུལ་སློང་གནང་གི་ཡོད་
པས། དེས་མའོ་ཙེ་ཏུང་ལ་དགེ་མཚན་ལྡན་པའི་ཤུགས་རྐྱེན་བཟང་པོ་
ཐེབས།
མའོ་ཙེ་ཏུང་གིས་གོང་མ་ཀོང་ཤུས་དང་དེའི་ཡུམ་ཚེ་ཞིས་གཉིས་སྔ་
རྟིང་དུ་ཚེ་ལས་འདས་པ་དང་ལོ་གསུམ་ལ་སོན་པའི་གོང་མ་ཤོན་ཐུང་ཁྲིར་
བཀོད་པ་མཁྱེན་སྐབས་ཕྲུ་གུ་ཆུང་ཆུང་ཞིག་གིས་ཇི་ལྟར་བྱས་ནས་རྒྱལ་
ཁབ་བདག་སྐྱོང་བྱེད་ཐུབ་བམ་སྙམ། མའོ་ཙེ་ཏུང་གིས་སྐབས་དེ་དུས་
གོང་མས་སྲིད་དབང་སྒེར་གཅོད་བྱེད་པའི་ལམ་ལུགས་ལ་ངོ་རྒོལ་གནང་གི་
མེད་ཀྱང་གོང་མ་དང་རྩ་ཁྲིམས་ཀྱིས་བཅད་པའི་རྒྱལ་པོའི་ལམ་ལུགས་
འཛུགས་རྒྱུའི་འདོད་ཚུལ་འཛིན་ གྱི་ཡོད་ ཅིང་། ཁོང་གིས་ སྤྱོད་ཡོན་
གཉིས་ལྡན་གྱི་སྐྱེ་བོ་དམ་པས་གོང་མའི་སྲིད་གཞུང་སྐྱོང་རོགས་བྱས་ཏེ་
རྒྱལ་ཁབ་རིམ་བཞིན་སྟོབས་འབྱོར་ལྡན་པར་འགྱུར་རྒྱུའི་རེ་བ་གནང་གི་
ཡོད། །
ཉིན་ཞིག་ས་སྲོས་ཙམ་ལ་ལུས་རྩལ་སྦྱོང་བརྡར་མཇུག་སྒྲིལ་མ་ཐག་
ཏུ་མཚན་མོའི་རང་སྦྱོང་གྱི་དྲིལ་བརྡ་བཏང་བས་རྔུལ་ནག་ཐིགས་པ་ཕྲུམ་
མེར་བསྡད་པའི་སློབ་མ་རྣམས་སློབ་ཁང་དུ་བསྐོངས། སློབ་གྲོགས་ཤུའོ་
སན་བློ་རྩེ་གཅིག་སྒྲིམ་གྱིས་དེབ་ཅིག་ལྟ་བཞིན་ཡོད་པ་མའོ་ཙེ་ཏུང་གིས་
གཟིགས་ཏེ་དེབ་ག་རེ་ལྟ་ གི་ ཡོད་ ཅེས་ བཀའ་འདྲི་ གནང་ ཐོག་དེབ་དེ་
གཡར་ན་འགྲིག་གི་རེད་པས་ཞེས་གསུངས། ཤའོ་སན་གྱིས་ལམ་སེང་
• 44 •



（འཛམ་གླིང་ཕོ་རྒོད་ཀྱི་རྣམ་ཐར་》ཞེས་པའི་དེབ་དེ་ཁོང་ལ་ཕུལ། དེབ་
དེའི་ནང་ཉེ་རབས་ནུབ་ཕྱོགས་རྒྱལ་ཁབ་ཀྱི་ཕུལ་བྱུང་མི་སྣ་འགས་ རང་
ཉིད་ཀྱི་རྒྱལ་ཁབ་ལ་རང་བཙན་ཐོབ་ཆེད་དང་སྟོབས་འབྱོར་མངའ་ཐང་
རྒྱས་པ་ཡོང་ཆེད་ལེགས་སྐྱེས་འབུལ་བའི་སྐོར་བཀོད་ཡོད། ཙེ་ཏུང་གིས་
དེབ་དེ་གཟིགས་རྗེས་ཡིད་དབང་རབ་ཏུ་འཕྲོག་སྟེ་བསྟུད་མར་འགོ་ནས་
མཇུག་བར་ཐེངས་ཁ་ཤས་གཟིགས་ནས“ཝ་ཤིང་ཏོན”དང“ལིན་ཁན”
“ནཱ་ཕོ་ལོན”སོགས་ཀྱི་མིང་འོག་ཏུ་རྟགས་བསྐྱོན་ཡོད། མའོ་ཙེ་ཏུང་གིས་
ཤའོ་སན་ལ་ཀྲུང་གོ་ལའང་དེ་ལྟ་བུས་རྒྱལ་ ཁབ་དང་ མི་ དམངས་སྐྱོང་
མཁན་གྱི་མི་སྣ་དགོས་ངེས་རེད། ང་ཚོར་རྒྱལ་ཁབ་ཕྱུག་ལ་སྟོབས་ལྡན་
དམག་དཔུང་ཞིག་བྱུང་ན་གཞི་ནས་གཡོད་ནན་དང༌། ཀུ་རེ་ཡ། རྒྱ་
གར་སོགས་ལྟར་མི་གཞན་གྱི་དབང་སྒྱུར་འོག་ཏུ་སྡོད་དགོས་པ་ཞིག་ཡོང་
གི་མ་རེད། ཁོང་གིས་ད་དུང་མཁས་དབང་ཀུ་ཡན་ཝུའུ་ཡི “ རྒྱལ་ཁབ་
དར་རྒུད་ཇི་ལྟར་ཡོང་བ་དེ་སྐྱེ་བོ་ཀུན་ལ་འགན་འཁྲི་ཡོད” ཅེས་པའི་
བཀའ་མོལ་དེ་འདྲེན། ཡུན་རིང་མ་སོང་བར་ཁོང་གིས་རང་ཉིད་ལ“ཙེ་
རན”ཞེས་པའི་མཚན་ཞིག་བཏགས་པ་གནང༌། དེའི་དོན་ནི་སེམས་ཐག་
ཆོད་པོས་རྒྱལ་དང་མི་དམངས་སྐྱོང་རྒྱུ་དེ་རང་གི་བླ་ན་མེད་པའི་འོས་
འགན་དུ་འཛིན་རྒྱུའི་དོན་མཚོན་ཡོད། རྗེས་སུ་མའོ་ཙེ་ཏུང་གིས་མཚན་
འདིའི་ཐོག་ནས་རྩོམ་ཡིག་འདོན་སྤེལ་གནང་། ཐ་ན་ཡན་ཨན་དུ་ཕེབས་
འབྱོར་རྗེས་སུའང་ད་དུང་མཚན་འདིའི་ཐོག་ནས་གོ་མིན་ཏང་གི་དབང་
སྒྱུར་ས་ཁུལ་དུ་ཡོད་པའི་སློབ་གྲོགས་རྣམས་ལ་ཕྱག་བྲིས་སྤྲིངས་ནས་མི་
རིགས་སྐྱོབ་རྒྱུའི་ཆེད་དུ་མཉམ་དུ་ཧུར་བརྩོན་འཐབ་རྩོད་བྱེད་དགོས་པའི་
སྐུལ་མ་གནང་།།
， 45 。



མི་གཞན་གྱི་ལྕང་ལོ་བཅད་པ།
སྐྱེས་པས་མགོ་ལ་ལྕང་ལོ་རིང་པོ་བརྒྱབ་པ་དེ་དཔེ་གསར་ཞིག་མ་
རེད། ཆིང་རྒྱལ་རབས་ཀྱི་སྐབས་སུ་སྐྱེས་པ་ཚང་མ་དེ་འདྲ་ཡིན་སྟབས་ལོ་
ན་ཆུང་བའི་སྐབས་ཀྱི་མའོ་ཙེ་ཏུང་ཡང་དེ་ག་རང་རེད། དེ་ནི་གོམས་
སྲོལ་ཞིག་ཡིན་པ་ཙམ་མ་ཟད་མི་ཚོས་གོང་མར་སྲི་ཞུ་མཚོན་པ་ཞིག་ལ་ངོས་
འཛིན་བྱེད་ཀྱི་ཡོད། །
མའོ་ཙེ་ཏུང་ཁྲང་ཧྲ་ལ་སློབ་སྦྱོང་གནང་བར་ཕེབས་ནས་ཡུན་རིང་
མི་སོང་བར་ཁོང་གིས་སྔོན་ལ་རང་ཉིད་ཀྱི་ལྕང་ལོ་བཅད་པ་མ་ཟད་སློབ་
གྲོགས་གཞན་གྱི་ལྕང་ལོ་ཡང་བཅད། །
1911ལོའི་སྟོན་ཁར་ས་ཁུལ་ཤང་ཤང་གིས་ཞིང་ཆེན་གྲོང་ཁྱེར་ནང་
དུ་གཉེར་བའི་སློབ་གྲྭ་འབྲིང་བ་ཞིག་ལ་མའོ་ཙེ་ཏུང་ནས་རྒྱུགས་འཕྲོད། །
ཁྲང་ཧྲ་ནི་ལོ་ངོ་སྟོང་ཕྲག་གཉིས་ཙམ་གྱི་ལོ་རྒྱུས་ལྡན་པའི་གནའ་བོའི་གྲོང་
ཁྱེར་ཞིག་ཡིན་ཞིང་། གྲོང་ཁྱེར་དེ་ཚོང་འབྲེལ་འགག་སྒོ་ཞིག་ཏུ་གྱུར་རྗེས་
ཉིན་རེ་བཞིན་འཁྲུག་ཏུ་ཕྱིན། བཟོ་གྲྭ་ཁག་གི་དུ་ཁུང་ནས་དུ་ཞགས་ལང་
ལོང་དུ་འཕྱུར་བཞིན་ཡོད་པ་དང་ཤིན་ཏུ་ཆེ་བའི་མེ་འཁོར་གྱི་སྐད་སྒྲས་རྣ་
བར་བསྲུན་སྣང་སྦྱིན་པ་དང་གྲུ་ཆེ་ཆུང་སྣ་ཚོགས་ ཤང་ཅང་གཙང་པོར་
ཕར་འགྲོ་ཚུར་འོང་གིས་མིག་འཕྲུལ། །
མུན་པ་རུབ་པ་དང་གློག་འོད་རྣམས་མིག་ལམ་དུ་དེ་ལྟ་བུའི་མཛེས་
པོ་ཡོད་… དེ་དག་ཐམས་ཅད་རྒྱུན་དུ་གྲོང་གསེབ་ལ་འཚོ་གནས་
• 46 •



བྱེད་མཁན་མའོ་ཙེ་ཏུང་གི་ངོས་ནས་བཤད་ན་ཧ་ཅང་མཐོང་དཀོན་པ་
དང་དཔེ་གསར་ཞིག་ཏུ་སྣང་། དེ་ཚོས་ཁོང་ལ་སེམས་འགུལ་ཡང་ཆེན་པོ་
ཐེབས་མྱོང་ཡོད། འོན་ཀྱང་མའོ་ཙེ་ཏུང་དེ་བས་སྤྲོ་སེམས་འཕེལ་བ་ཞིག་
ནི་འདི་གའི་ཞིང་པའི་གསར་བརྗེའི་ལས་འགུལ་ཤུགས་ཆེན་དེ་རེད།
དུས་རབས་བཅུ་དགུ་ཤར་འགོ་ཚུགས་པ་ནས་ཐན་ཧྲི་ཐུང་སོགས་
ཀྱིས་ཚབ་བྱས་ པའི་ དྲག་སྐྱོད་ཤེས་ ཡོན་ ཅན་རྣམས་ཁྲང་ཧྲ་ལ་མཉམ་
འཛོམས་བྱས་ཏེ་ཧུར་བརྩོན་གྱིས་ལུགས་གྱུར་གསར་སྒྱུར་བྱེད་རྒྱུའི་འདོད་
བློ་ཁྱབ་བསྒྲགས་བྱེད་ཀྱི་ཡོད་པ་དེས་འདི་གར་འབྱོར་ལྡན་གྲལ་རིམ་གྱི་
གསར་བརྗེའི་ཏང་མིས་ཆིང་རྒོལ་ཁྱབ་བསྒྲགས་དང་ཆིང་རྒོལ་འཐབ་རྩོད་
སྤེལ་བར་ཆེས་སྐྱེས་སྟོབས་ལྡན་པའི་གནས་སུ་གྱུར།
མའོ་ཙེ་ཏུང་ཁོར་ཡུག་དེ་འདྲ་ཞིག་གི་ནང་དུ་གནས་སྟབས་མགྱོགས་
མྱུར་ངང་དེ་ལྟ་བུའི་གསར་བརྗེའི་ཉམས་གྱུར་འདིར་མྱོང་ཚོར་ཆེན་པོ་
བྱུང་། ཁོང་ གིས་ཕྱོགས་གཅིག་ནས་དཀའ་སྤྱད་ཀྱིས་སློབ་སྦྱོང་དང་
ཚགས་པར་གཟིགས་པ། གཉིས་ནས་སྤྱི་ཚོགས་ལ་རྟོགས་ཞིབ་གནང་
རྒྱུར་དོ་སྣང་ཆེན་པོ་གནང་གི་ཡོད།
གསར་བརྗེ་མྱུར་དུ་གོང་འཕེལ་ཕྱིན་ནས་ཆིང་རྒོལ་གྱི་གསར་བརྗེའི་
རླབས་རྒྱུན་ཆེན་པོ་ཞིག་སླེབས་པར་ཉེ། འབྱོར་ལྡན་གྲལ་རིམ་གྱི་གསར་
བརྗེའི་ཏང་མིས་དྲག་པོའི་འོས་ལངས་སྐུལ་སློང་བྱས་ཏེ་ཆིང་རྒྱལ་རབས་ཀྱི་
བཀས་བཀོད་རྒྱུད་འཛིན་གྱི་དབང་སྒྱུར་མེད་པ་བཟོ་རྒྱུའི་རེ་བ་བྱེད་བཞིན་
ཡོད། ཉིན་ཞིག་མའོ་ཙེ་ཏུང་གིས་སུན་ཀྲུང་ཧྲན་གྱི་དབུ་ཁྲིད་གནང་བའི་
མནའ་མཐུན་ཚོགས་པས་གསར་གཏོད་བྱས་པའི་（དམངས་དོན་ཚགས་
པར་》ཐོག་ནས་མི་སེམས་འགུལ་བའི་གནས་ཚུལ་དེ་འདྲ་ཞིག་གཟིགས་པ་
• 47 •



སྟེ། ཧོང་ཤིན་ཞེས་པའི་ཧུའུ་ནན་གྱི་མི་ཞིག་གིས་ཀོང་ཀྲོའུ་ལ་ཆིང་རྒོལ་
གྱི་དྲག་པོའི་འོས་ལངས་བྱས་པར་ཆིང་རྒྱལ་རབས་སྲིད་གཞུང་གི་སྡུག་རྩུབ་
དྲག་གནོན་ཕོག་ནས་མི་72སྟབས་མ་ལེགས་པར་རྐྱེན་ལམ་དུ་ཤོར།
གསར་བརྗེའི་ཏང་མིས་རང་སྲོག་བློས་གཏོང་བར་མི་སྐྲག་པའི་སྙིང་སྟོབས་
དེས་མའོ་ཙེ་ཏུང་ལ་སེམས་འགུལ་གཏིང་ཟབ་ཐེབས།
ཛ་དྲག་ཆེ་བའི་འཐབ་རྩོད་ཀྱི་གནས་བབ་ནང་ཁོང་གིས་ཆབ་སྲིད་
ལ་དེ་བས་དོ་སྣང་ཆེན་པོ་གནང་གི་ཡོད། སྐབས་དེ་དུས་མའོ་ཙེ་ཏུང་ལ་
མནའ་མཐུན་ཚོགས་པའི་རྩ་འཛིན་ཞིག་བྱུང་། རྩ་འཛིན་དེའི་ནང་ཆིང་
གོང་མའི་ལོག་སྤྱོད་སྲིད་གཞུང་གི་དབང་སྒྱུར་མགོ་རྟིང་སློག་དགོས་ཞེས་ཁ་
གསལ་བསྟན་ཡོད་ལ་མཐར་ཕྱིན་པའི་སྒོ་ནས་ལོ་ངོ་ཉི་སྟོང་ལྷག་གི་གོང་
མའི་བཀས་བཀོད་རྒྱུད་འཛིན་ལམ་ལུགས་རྩ་མེད་གཏོང་དགོས་པ་དང་། ..
འབྱོར་ལྡན་གྲལ་རིམ་གྱི་མི་རིགས་སྤྱི་མཐུན་རྒྱལ་ཁབ་བཙུག་དགོས་ཞེས་
འཁོད་ཡོད། འདི་ནི་སྐབས་དེའི་མན་ རྒོལ་ རྒྱུ་དར་ གྱི་ སྟབས་བདེའི་
བསམ་བློ་དང་གོང་མའི་རྩ་ཁྲིམས་ལེགས་བཅོས་རིང་ལུགས་ལས་མདུན་
ཕྱོགས་སུ་གོམ་པ་གང་སྤོས་ཡོད། མའོ་ཙེ་ཏུང་གིས་རྩ་འཛིན་དེར་ཞིབ་
འཇུག་ནན་ཏན་གནང་རྗེས་རྒྱལ་ཁབ་དེ་བཞིན་གསར་བརྗེ་བྱ་རྒྱུའི་སྔ་ནུབ་
ཏུ་གནས་ཡོད་པའི་ཚོར་བ་བྱུང༌། དེས་ན་ཁོང་ལ་སྤྲོ་སྣང་སྐྱེས་ཏེ་དགའ་
ཚོར་ཆེན་པོས་ཕྱག་སྨྱུག་འཕྱར་ཏེ་དམག་འཐབ་ཀྱི་སྤྲོ་སེམས་ཀྱིས་ཁེངས་
བཞིན་ པའི་རྩོམ་ཡིག་བྲིས་གནང་བ་དེ་ སློབ་གྲྭའི་གྱང་ལྡེབས་ སུ་ སྦྱར་
གནང་། དེ་ནི་ཁོང་གིས་ཐེངས་དང་པོར་ཆབ་སྲིད་ཀྱི་འདོད་ཚུལ་བསྟན་
གནང་བ་དེ་རེད། ཁོང་གིས་རྩོམ་ཡིག་འདིའི་ནང་རང་ཉིད་ཀྱིས་རྒྱལ་
ཁབ་དར་རྒུད་ལ་དོ་སྣང་ཆེན་པོ་གནང་ལུགས་དང་ཆིང་གོང་མའི་སྲིད་
· 48，



གཞུང་གི་མུན་ནག་དང་སྡུག་རྩུབ། ཡ་ང་བའི་དབང་སྒྱུར་ལ་ཁ་བརྡུངས་
བཏང་བ་དང་ཆབས་ཅིག་བློ་སྟོབས་ཆེན་པོས་ཁོ་རང་གི་ཆབ་སྲིད་འདོད་
བློ་གསལ་སྟོན་བྱས་ཡོད་ལ། མཐར་སོན་རྙིང་རུལ་གྱི་ཆིང་རྒྱལ་རབས་
མགོ་རྟིང་སློག་ནས་སྲིད་གཞུང་གསར་པ་ཞིག་བཙུགས་ཏེ་སུན་ཀྲུང་ཧྲན་
གདན་ཞུས་ ཀྱིས་སྲིད་གཞུང་གི་སྲིད་འཛིན་གནང་རྒྱུ་དང་ ཁང་ཡའོ་
ཝུའེ་ཡིས་སྲིད་བློན་དང་ལན་ཆི་ཁྲའོ་ཡིས་ཕྱི་འབྲེལ་སྲིད་བློན་གནང་རྒྱུའི་
རྩོམ་ཡིག་ཕྱིར་སྦྱར་རྗེས་དེ་མ་ཐག་སློབ་གྲྭ་ཡོངས་ལ་ཤུགས་རྐྱེན་ཆེན་པོ་
ཐེབས། ཁྲག་དྲོན་ལྡན་པའི་སློབ་མ་མང་པོར་སྐུལ་ལྕག་ཐེབས་ཏེ་ཆིང་
རྒོལ་གྱི་སེམས་ཤུགས་དེ་བས་ཆེ་རུ་ཕྱིན། འོན་ཀྱང་མའོ་ཙེ་ཏུང་གིས་ཆབ་
སྲིད་འདོད་ཚུལ་དེར་བྱིས་བློའི་ཕྱོགས་རེ་ལྡན་ཡོད་ཅིང༌། ཁོང་གིས་ཁང་
ཡའོ་ཝུའེ་དང་ལན་ཆི་ཁྲའོ་ཡི་ལེགས་བཅོས་ཕྱོགས་ཁག་དང༌། སུན་ཀྲུང་
ཧྲན་གྱི་མི་རིགས་གསར་བརྗེའི་ཕྱོགས་ཁག་དབར་ཁྱད་པར་ཅི་ཡོད་མི་ཤེས།
ཁོང་གི་བསམ་པར་གསར་སྒྱུར་ཕྱོགས་ཁག་དང་གསར་བརྗེ་བྱེད་མཁན་གྱི་
མི་རྣམས་ངེས་པར་དུ་མཐུན་སྒྲིལ་བྱས་ཏེ་ཐུན་མོང་ཐོག་ཆིང་རྒྱལ་རབས་
ཀྱི་སྲིད་དབང་སྒེར་གཅོད་ལམ་ལུགས་ལ་ངོ་རྒོལ་བྱ་རྒྱུ་དེ་རེད་སྙམ།
སྟོན་ཁའི་རླུང་བུ་ལྡང་བས། ལོ་མས་རི་བོའི་ཡོངས་སུ་ཁེངས།།
གཟའ་ཉི་མ་ཞིག་ལ་མིག་འཚེར་བའི་ཉི་འོད་སློབ་གྲྭའི་ནང་དུ་འཕྲོས་ཤིང་
སྔོན་ཆད་ཀྱི་ཉམས་གྱུར་མི་ལྡན་པའི་སློབ་གྲྭའི་ས་ཆ་སྟོང་པ་ཞིག་ཏུ་སློབ་
གྲོགས་ཁྱུ་ཅིག་རུབ་རུབ་བྱས་ཏེ་བསྡད་ཡོད། མའོ་ཙེ་ཏུང་གིས་ཕྱག་བརྡ་
གནང་ནས་སྤོབས་པ་ཆེན་པོས་བཀའ་མོལ་གནང་བཞིན་པ་ཞིག་མཐོང་
ཐུབ། ཁོང་ནི་དེའི་ཁྲོད་ཀྱི་མི་སྣ་གཙོ་བོ་དེ་ཡིན་པར་མངོན། ཁོང་གི་
བཀའ་མོལ་ཆུ་རྒྱུགས་པ་བཞིན་ཆིང་རྒྱལ་རབས་ཀྱིས་བྱ་ལོག་སྤྱོད་ལོག་གི་
• 49，



བྱ་བ་ནས་ལྕགས་ལམ་རྒྱལ་ཁབ་ལ་དབང་བའི་སྲིད་ཇུས་ཁྱབ་བསྒྲགས་བྱས་
པ་དེས་ཐ་མའི་འབྲས་བུ་ནི་འགོག་ཐབས་མེད་པར་ལྕགས་ལམ་གྱི་བདག་
དབང་དེ་བཙན་རྒྱལ་རིང་ལུགས་ཀྱི་ལག་ཏུ་ཤོར་རྒྱུ་དེ་རེད། ངས་བལྟས་
ན་དེ་ལྟ་བུའི་སྙིང་རུལ་གྱི་སྲིད་གཞུང་དེ་རིང་པོར་གནས་མི་ཐུབ། འོན་
ཀྱང་དགག་རྩའི་གནད་དོན་ནི་རྒྱལ་ཁབ་ཀྱི་མི་ཚང་མས་མཐུན་སྒྲིལ་བྱས་
ཏེ་ཐུན་མོང་ཐོག་ཆིང་རྒྱལ་རབས་ཀྱི་སྲིད་དབང་སྒེར་གཅོད་ལ་ངོ་རྒོལ་
བྱེད་རྒྱུ་དེ་རེད།”
“ རྒྱུ་མཚན་དེ་འདྲ་རེད། ཡིན་ནའི་སུས་མཉམ་འབྲེལ་གྱི་འགོ་ཁྲིད་
བྱེད་དགོས་རེད་དམ” ཞེས་སློབ་གྲོགས་ཞིག་གིས་མོས་མཐུན་ཡོད་ནའང་
དོགས་འཆར་དང་བཅས་དྲིས་པས། །
“འཇོན་ཐང་ལྡན་པའི་མི་ཡོད་རེད”ཅེས་ལན་བཏབ།
“འོ་ན་རང་གིས་བྱས་ན་ང་ཚོས་ག་རེ་བྱེད་དགོས་སམ” ཞེས་དྲིས་
པས།
མའོ་ཙེ་ཏུང་གིས“དྲིལ་བསྒྲགས་དང་སྐུལ་སློང་བྱེད་རྒྱུ་དེ་རེད”ཅེས་
གསུངས་ནས་རང་ཉིད་ཀྱི་ལྕང་ལོ་ནས་འཇུས་ཏེ་གསུངས་དོན། “ ག་
རེའི་གོང་མར་སྲི་ཞུ། ཕག་པའི་མཇུག་མ་འདྲ་བ་དེ་བཞག་ནས་ཕན་
ཐོགས་ག་རེ་ཡོད་རེད། དེ་ལས་བཅད་བཞག་ན་དགའ”ཞེས་གསུངས།
“ག་རེ། ལྕང་ལོ་གཅོད་ཀྱི་ཡིན་ཟེར་ཨེ། དེ་འདྲ་རྩ་བ་ནས་ཡོང་
གི་མ་རེད” ཅེས་ སློབ་གྲོགས་ཤིག་གིས་དངངས་སྐྲག་དང་བཅས་ ཆོས་
དཔེའི་ནང་དུ“ལུས་དང་སྐུ་དང་པགས་པ་ནི་ཕ་མས་གནང་བ་ཡིན་པས་
ན། དེ་ལ་སྐྱོན་ཆགས་གཏོང་མི་ཉན” ཟེར་གསལ་པོ་ཡོད་པས་ལྕང་ལོ་
དེའང་སྐྱེ་དུས་ཡོད་པས་གཅོད་ག་ལ་རུང་ཞེས་བཤད།
，50 •



“ཕ་མས་གནང་བར་སྐྱོན་ཆ་གཏོང་མི་ཉན་ན་འོ་ན་རང་གི་མཛུབ་
མོའི་སེན་མོ་རིང་པོ་ཆགས་དུས་བཏུབ་ཀྱི་མེད་དམ། ཁ་སྤུ་རིང་པོ་ཆགས་
དུས་བཞར་ཕོད་དམ” ཞེས་མའོ་ཙེ་ཏུང་གིས་མདོང་རྩེ་ཁ་སྤྲོད་ཀྱིས་ལན་
བསྐྱོན་པ་དང༌། “ སྐྱེས་པས་ལྕང་ལོ་རིང་པོ་བཞག་རྒྱུ་དེ་ཆིང་གོང་མའི་
དབང་སྒྱུར་གྱི་མཚོན་རྟགས་ཤིག་རེད་ལ་གོང་སྲུང་གི་མཚོན་རྟགས་ཤིག་
ཀྱང་རེད། འོན་ཏེ་ད་ལྟ་གོང་མ་ཚང་རྙིང་རུལ་ནུས་མེད་དུ་གྱུར་ནས་
རྒྱལ་ཁབ་དྲག་ཆར་རླུང་བུའི་ནང་གནས་ཤིང༌། མི་དམངས་སྡུག་བསྔལ་
གྱི་རྒྱ་མཚོའི་ནང་ལྷུང་ཡོད་པས། རང་ད་དུང་སྲུང་སྐྱོབ་བྱེད་དགོས་དོན་
གང་ཡོད། དེས་མ་ཟད་ལྕང་ལོ་བཅད་ན་ལུས་པོར་སྐྱོན་གང་ཡོད། །
ལྕང་ལོ་བཅད་ནས་ཆིང་རྒྱལ་རབས་མགོ་རྟིང་སློག་རྒྱུའི་སེམས་པ་མཚོན་པ་
ཙམ་མ་ཟད་དེ་ནི་ཡར་ཐོན་གྱི་རྣམ་པ་མཚོན་པ་ཞིག་ཡིན”གསུངས་པས།
སློབ་གྲོགས་འགས་མོས་མཐུན་བྱས་ཏེ “ རེད། བཅད་དོ” ཞེས་
བཤད་པས་མོས་མཐུན་ཡོད་མཁན་ལག་པ་རྐྱོངས་གསུངས་སྐབས་ སློབ་
གྲོགས་མང་ཆེ་བས་ལག་པ་བརྐྱངས། །
དེ་མ་ཐག་ཏུ་སློབ་གྲོགས་ཤིག་གིས་ཇེམ་ཙེ་ཁྱེར་ཡོང་། མའོ་ཙེ་ཏུང་
གིས་ང་སྔོན་ལ་གཅོད་ཀྱི་ཡིན་གསུངས་ནས་ཇེམ་ཙེས་ལྕང་ལོ་བཅད་ནས་
ས་ལ་གཡུགས། སློབ་གྲོགས་གཞན་ཞིག་གིས་ཀྱང་དེ་ལྟར་བྱས།
མའོ་ཙེ་ཏུང་གི“ལྕང་ལོ་བཅད་པ”མཐོང་དུས་ལྕང་ལོ་གཅོད་རྒྱུར་
མོས་མཐུན་མེད་པའི་སློབ་གྲོགས་དེས་ལག་པ་གཡུག་གཡུག་བྱེད་བཞིན་
དངངས་འཚབ་ཆེན་པོའི་ངང་བྲོས་པས། སློབ་གྲོགས་གཞན་རྣམས་ག་
བྱེད་འདི་བྱེད་མེད་པར་ལམ་སེང་གཅོད་མི་ནུས་པར་གྱུར། །
“ཁ་བཤད་ལག་བསྟར་མ་ཐུབ་ན་ག་ལ་འགྲིག ང་ཚོས་རང་གི་
· 51 •



བཞག་པའི་དམ་བཅའ་སྲུང་དགོས”ཞེས་དང་་ལྕང་ལོ་ཞིག་ཀྱང་གཅོད་མི་
ཕོད་ན་ཆིང་གོང་མ་ཚང་ལ་ངོ་རྒོལ་ཇི་ལྟར་བྱེད་ཕོད་དམ” ཞེས་མའོ་ཙེ་
ཏུང་གིས་གསུངས།
“ལྕང་ལོ་མ་བཅད་ན་འགྲིག་ཐབས་མི་འདུག” བསམ་ནས་སྔོན་དུ་
ལྕང་ལོ་བཅད་ཟིན་པའི་སློབ་གྲོགས་དེས་སྐབས་དང་བསྟུན་ནས་ལག་པ་
འགུལ་ཏེ“བཙན་ཤེད”ཀྱིས་སློབ་གྲོགས་བཅུ་གྲངས་ཤིག་གི་ལྕང་ལོ་བཅད་
པས་སློབ་གྲྭའི་སྒོ་ར་འི་ནང་གད་མོའི་སྒྲས་ཁེངས་སོ།།
• 52 •



སྨྱུ་གུ་དོར་ནས་དམག་ནང་དུ་ཞུགས་པ།
རླུང་བུ་ལྡང་བ་དང་སྤྲིན་འཁྲིགས་པ་ལྟ་བུའི་མང་ཚོགས་ཀྱི་འཐབ་
རྩོད་དང་གསར་བརྗེའི་ཏང་མིའི་དྲག་པོའི་འོས་ལངས་བཅས་ཀྱིས་ཆིང་
རྒྱལ་རབས་རྦད་དེ་གྲོགས་མེད་ཁེར་རྐྱང་དུ་ལུས་པ་དང༌། ཕྱོགས་ཀུན་
ནས་ཐོར་ཞིག་ཏུ་འགྲོ་ལ་ཉེ་བས་ན། ཆིང་སྲིདགཞུང་ཤིན་ཏུ་དངངས་
འཚབ་ཀྱི་གནས་སུ་གྱུར་བའི་སྐབས་འདིར་ཡང་ཧུའུ་ནན་ནས་གསར་
བརྗེའི་མེ་མདའི་སྒྲ་སྒྲོག 1911ལོའི་ཟླ་10པའི་ཚེས་10ཉིན་སུན་ཀྲུང་
ཧྲན་གྱིས་དབུ་ཁྲིད་གནང་བའི་ལྕགས་ཕག་ལོའི་གསར་བརྗེ་ལངས་ཏེ་སྐད་
ཅིག་ཉིད་དུ་རྒྱལ་ཡོངས་སུ་ཁྱབ། ཧུའུ་ནན་ཞིང་ཆེན་གྱིས་ཨང་དང་པོར་
གསར་བརྗེ་འདིར་རྒྱབ་སྐྱོར་དང་ལེན་ཞུས་སོ།།
ཉིན་ཞིག་གསར་བརྗེའི་དམག་གི་འཐུས་མི་ཞིག་མའོ་ཙེ་ཏུང་སློབ་
སྦྱོང་གནང་སའི་སློབ་གྲྭར་ཕེབས་ནས་དྲག་པོའི་འོས་ལངས་ཀྱི་གནས་ཚུལ་
སྙན་སྒྲོན་གནང་ནས་རུལ་སྲུང་རྒྱལ་ཚོང་གི་ཆིང་སྲིད་གཞུང་མགོ་རྟིང་སློག་
རྒྱུའི་རྒྱལ་ཡོངས་མི་དམངས་ཀྱི་འདུན་པ་དེ་མི་རིང་བར་ཕལ་ཆེར་གྲུབ་
ངེས་རེད། དེས་ན་རྒྱལ་གཅེས་ཀྱི་བསམ་པ་ཡོད་པའི་མི་ཚང་མས་གསར་
བརྗེ་འདིར་ཟུར་དུ་ལངས་ནས་ལྟད་མོ་ལྟ་མི་ཉན་ཞིང༌། ངེས་པར་དུ་
ཧུར་བརྩོན་གྱིས་བྱ་སྤྱོད་སྤེལ་ཏེ་གསར་བརྗེ་འདིར་རང་ནུས་ལེགས་སྐྱེས་
འབུལ་དགོས་ཞེས་གསུངས། མའོ་ཙེ་ཏུང་གིས་བློ་རྩེ་གཅིག་སྒྲིམ་གྱིས་
གསན་བཞིན་ལུས་པོ་ཡོངས་ལ་ཕྱིར་མི་མངོན་པའི་ཤིན་ཏུ་ཆེ་བའི་གསར་
• 53 •



བརྗེའི་སེམས་ ཤུགས་ སྐྱེས། སྐབས་ དེ་ དུས་ ཁྲུང༌ ཧྭ་ གྲོང་ཁྱེར་ གྱི་ ཕྱིར་
བཅའ་སྡོད་བྱེད་པའི་དམག་དཔུང་ཞིག་གིས་ཆིང་རྒོལ་གྱི་འོས་ལངས་བྱས།
འོས་ལངས་དམག་ལ་གྲོང་ཁྱེར་ནང་གི་མང་ཚོགས་ཀྱིས་གཞོགས་འདེགས་
བྱས་ནས་ཁོང་ཚོས་མགྱོགས་མྱུར་ངང་གྲོང་ཁྱེར་ལ་དཔུང་འཇུག་བྱེད་
སྐབས་མའོ་ཙེ་ཏུང་གིས་ས་ཆ་མཐོ་པོ་ཞིག་ལ་འཛེགས་ཏེ་དམག་འཐབ་ལ་
གཟིགས་ཤིང་གསར་བརྗེའི་དམག་གི་རང་སྲོག་བློས་གཏོང་བའི་གསར་
བརྗེའི་སྙིང་སྟོབས་ཀྱིས་ཁོང་ལ་སེམས་འགུལ་ཚད་མེད་ཐེབས་པ་དང་། །
གནས་ཚུལ་འདིའི་ཐོག་ནས་ཁོང་གི་བསམ་པར་ཆིང་རྒྱལ་རབས་ཀྱི་ལོག་
སྤྱོད་དབང་སྒྱུར་མགོ་རྟིང་སློག་དགོས་ན་ངེས་པར་དུ་དེ་བས་མང་བའི་མི་
གསར་བརྗེའི་འཐབ་རྩོད་ཀྱི་གཡུལ་ས་མདུན་མར་བསྐྱོད་དེ་འཐབ་རྩོད་
བྱེད་དགོས་སྙམ་ནས་ཁོང་གིས་སྨྱུ་གུ་དོར་ནས་དམག་ནང་དུ་ཞུགས་ཏེ་
དམག་འཐབ་བྱེད་རྒྱུའི་སེམས་ཐག་བཅད།
མའོ་ཙེ་ཏུང་དམག་ནང་དུ་ཞུགས་པའི་གནས་ཚུལ་དེ་སློབ་གྲོགས་
མང་པོས་ཐོས་རྗེས་ལ་ལས་བསྔགས་བརྗོད་བྱེད་ཀྱི་ཡོད་ལ། ཡང་ལ་ལས་
བསམ་གཞིགས་བྱེད་མི་ཐུབ་པའི་དབང་གིས་ཁོང་ལ་ཁ་ཏ་བསླབ་བྱ་ཡང་
བྱས། མའོ་ཙེ་ཏུང་གིས་དམག་མི་བྱས་ན་མ་འགྲིགས་པ་གང་ཡོད།
གསར་བརྗེ་འགག་རྩའི་དུས་ལ་བབས་ཡོད་པས། ང་ཚོས་ མཚོན་ཆ་
འཁྱེར་ནས་དམག་འཐབ་བྱེད་རྒྱུ་དེ་དགོས་མཁོ་རེད”ཅེས་གསུངས།
མའོ་ཙེ་ཏུང་གིས་ཁྲུང་ཧྭ་རུ་གསར་བརྗེའི་དམག་དཔུང་ནང་དུ་
ཞུགས་ཏེ་དམག་མི་དཀྱུས་མ་ཞིག་གནང༌།
དམག་གསར་བརྒྱ་ཤོག་ཅིག་ ཏུ་ཕེབས་རྗེས། མའོ་ཙེ་ཏུང་གིས་
དམག་སྦྱོང་དང་སློབ་སྦྱོང་ཚང་མར་ཧ་ཅང་ནན་ཏན་གནང་གི་ཡོད་པས་
• 54 •



ན། མགྱོགས་མྱུར་ངང་དམག་དཔུང་གི་རྨང་གཞིའི་སྦྱོང་བརྡར་གྱི་སློབ་
ཚན་ཁག་ཁོང་དུ་ཆུད། འདིའི་སྐབས་དམག་དཔུང་ནང་གི་དམག་མི་
ཕལ་ཆེ་བ་གཞི་ཁུངས་དབུལ་པོ་ཡིན་ལ་ངལ་རྩོལ་མི་དམངས་ཀྱི་བུ་ཕྲུག་ཤ་
སྟག་ཡིན་པས། མའོ་ཙེ་ཏུང་གིས་ཁོང་ཚོའི་དྲང་བདེན་ཟོལ་མེད་ཀྱི་སྤྱོད་
ཚུལ་ལ་མཉེས་པོ་གནང་སྟེ་རྒྱུན་དུ་ཁོང་ཚོ་དང་མཉམ་དུ་ཁྱིམ་ཚང་དང་
འཚོ་བ་སོགས་ཀྱི་སྐོར་གླེང་མོལ་གནང་གི་ཡོད། མའོ་ཙེ་ཏུང་རིག་གནས་
ཤེས་བྱ་ལྡན་པས་སྐབས་རེ་ཁོ་ཚོར་ཚགས་པར་ཀློག་པ་དང་། སྒྲུང་ཤོད་
པ་བཅས་ལ་བརྟེན་ནས་ཁོང་ཚོར་རྒྱལ་ཁབ་ཀྱི་མདུན་ལམ་ལ་སེམས་འཁུར་
བྱེད་རྒྱུའི་ཁ་ཕྱོགས་བསྟན་གནང་གི་ཡོད། དམག་མི་ཚོས་ཀྱང་མའོ་ཙེ་
ཏུང་དང་འགྲོགས་རྒྱུར་དགའ་པོ་བྱེད་ཀྱི་ཡོད་ལ་ཁོང་གི་མཁྱེན་རྒྱ་ཡངས་
པའི་སྐུ་ཡོན་ལ་ཡིད་སྨོན་ཡང་བྱས་ཁར་གནད་དོན་འཕྲད་སྐབས་ཁོང་
བཙལ་ནས་རོགས་རམ་ཞུ་གི་ཡོད། དམག་མི་ལ་ལས་ཡི་གེ་མ་ཤེས་སྟབས་
ནང་ནས་འཕྲིན་ཡིག་འབྱོར་སྐབས་ཀློག་མི་ཤེས་ལ་ཡིག་ལན་དེ་བས་འབྲི་
མི་ཤེས་པས། མའོ་ཙེ་ཏུང་གིས་ངང་རྒྱུད་རིང་པོས་ཡི་གེ་ཀློག་རོགས་དང་
ཡིག་ལན་འབྲི་རོགས་ཀྱང་གནང་གི་ཡོད། གཞི་ཁུངས་གཏེར་འདོན་
བཟོ་པ་ཡིན་པ་དང་ཡང་གཞི་ཁུངས་མགར་བ་ཡིན་པའི་དམག་མི་གཉིས་
ཡོད་པ་དེ་ཡུན་རིང་མ་སོང་བར་ཁོང་གི་གྲོགས་པོ་ཡག་ཤོས་སུ་གྱུར། དེ་
ནས་རིམ་པས་ཁོང་དང་རུ་དཔོན། དམག་མི་དཀྱུས་མ་སོགས་དབར་
མཛའ་མཐུན་གྱི་འབྲེལ་བ་དེ་བས་ཟབ་པོ་ཞིག་ཆགས།
སྐབས་དེ་དུས་ཟླ་རེར་དམག་ཕོག་སྒོར་བདུན་ལས་མེད། འོན་
ཀྱང་མའོ་ཙེ་ཏུང་གིས་དངུལ་སྐར་མ་གཅིག་ཀྱང་འཕྲོ་བརླག་གཏོང་མ་
གནང་བར་ལྟོ་རིན་དང་ཆུ་རིན་ཕུད་དེ་བྱིངས་དངུལ་ཚང་མ་ཚགས་པར་
• 55 •



དང་དུས་དེབ་དེ་བཞིན་དེབ་གཞན་ཉོ་རྒྱུར་སྤྱོད་གནང་གི་ཡོད། ལྕགས་
ཕག་ལོའི་གསར་བརྗེའི་སྐབས་ཀྲུང་གོར་བསམ་བློའི་བཅིངས་འགྲོལ་ཆེན་
པོ་ཐོབ་པས་ན། ཚགས་པར་དང་དུས་དེབ་ ཐོག་ དྲིལ་བསྒྲགས་བྱ་རྒྱུ་
དེའང་ཧ་ཅང་འཁྲུགས་པོ་ཡོད་ཅིང་། གསར་འགྱུར་དང་། སྲིད་དོན་
བརྗོད་གཏམ། བསྒྲགས་གཏམ་བཅས་སྤེལ་གྱི་ཡོད་པ་ཕུད། ད་དུང་
འཛམ་གླིང་ཐོག་གི་བསམ་པའི་རླབས་རྒྱུན་སྣ་ཚོགས་ངོ་སྤྲོད་བྱེད་པའི་རྩོམ་
ཡིག་ཀྱང་བཀོད་ཡོད་པ་དེ་དག་ཏུ་ནང་དོན་ཕུན་སུམ་ཚོགས་པོ་ཡོད། -
ཐེངས་ཤིག་མའོ་ཙེ་ཏུང་གིས་ཚགས་པར་ཐོག་ནས“སྤྱི་ཚོགས་རིང་ལུགས”
ཞེས་པའི་མིང་ཚིག་དེ་གཟིགས། མ་གཞི་ཁོང་གིས་སྤྱི་ཚོགས་རིང་ལུགས་
ཞེས་པ་འདིའི་ཞིབ་ཕྲའི་གོ་དོན་མི་རྟོགས་ཀྱང་མིང་ཚིག་དེ་དོན་སྙིང་ལྡན་
པ་ཞིག་འདུག་སྙམ་ནས། དམག་མི་ཚོ་དང་དེའི་སྐོར་ལ་གོ་སྡུར་གནང་།
དེ་ནས་ཁོང་གིས་སྤྱི་ཚོགས་རིང་ལུགས་དང་སྤྱི་ཚོགས་རིང་ལུགས་ཀྱི་རྩ་
བའི་རིག་པའི་སྐོར་གྱི་དེབ་བཙལ་ནས་ཞིབ་ཕྲ་གཟིགས་པ་དང་ཆབས་ཅིག་
སྤྱི་ཚོགས་ཀྱི་གནས་བབས་དང་བཟུང་འབྲེལ་གནང་ནས་དེར་ཞིབ་འཇུག་
དང་བསམ་ གཞིགས་གནང་ བ་ མ་ ཟད། ད་དུང༌ དཔེ་དེབ་ དེ་ དག་
གཟིགས་རྗེས་ཀྱི་མྱོང་ཚོར་བྲིས་ནས་དེ་སྔའི་སློབ་གྲོགས་ལ་བསྐུར་གནང་སྟེ་
ཁོ་ཚོ་དང་མཉམ་དུ་གནད་དོན་འདིར་ཞིབ་འཇུག་གནང་།
གསར་བརྗེའི་དུས་བབས་ལ་འགྱུར་ལྡོག་མྱུར་བར་བྱུང་ནས་རྒྱུན་
གཏན་མ་ཡིན་པའི་འགྱུར་ལྡོག་འགྲོ་གི་ཡོད། ཟླ་ཤས་སོང་རྗེས། འབྱོར་
ལྡན་གྲལ་རིམ་གྱིས་འགོ་ཁྲིད་བྱས་པའི་རྒྱལ་ཡོངས་ཁྱོན་ཡོངས་སུ་ཁྱབ་པའི་
ལྕགས་ཕག་ལོའི་གསར་བརྗེས་ཀྲུང་གོར་དབང་སྒྱུར་ལོ་ངོ་267ཙམ་བྱས་
པའི་མཐའ་མཇུག་གི་བཀས་བཀོད་རྒྱུད་འཛིན་གོང་མའི་རྒྱལ་རབས་དེ་
• s6 •



ཐལ་བའི་རྡུལ་དུ་བརླགས། སྐབས་འདིར་བྱིས་བློ་ཅན་གྱི་མའོ་ཙེ་ཏུང་གི་
བསམ་པར་གསར་བརྗེ་མཇུག་སྒྲིལ་བས་ད་དམག་དཔུང་ནས་འཐེན་ཏེ་མུ་
མཐུད་སློབ་སྦྱོང་བྱ་རྒྱུའི་བློ་ཐག་བཅད།
1912ལོའི་དཔྱིད་དུས་སུ། མའོ་ཙེ་ཏུང་གིས་དམག་དཔུང་ནང་གི་
འཐབ་འཛིང་པ་ཚོ་དང་ལྷན་དུ་ཞུགས་རྒྱུ་ཁས་ལེན་མ་གནང་བར་དམག་
སྒར་དང་ཁ་བྲལ་ཏེ་སླར་ཡང་ཁོང་གི་སློབ་སྦྱོང་གི་འཚོ་བ་འགོ་བརྩམས།།
• 57 •



“ཕྲུ་གུ་ཉུང་མའི་དཀྱིལ་དུ་སླེབས་པ”
བྱང་ལྷགས་ལྡང་ཞིང་ཁ་བ་ལྷབ་ལྷུབ་གཡོ་བའི་དགུན་ཁའི་དུས་ཞིག་
ན། ཞིང་ཆེན་གྱི་ཧུའུ་ནན་དཔེ་མཛོད་ཁང་གི་སྒོ་འགྲམ་དུ་ཤ་ཅུང་སྐམ་
ལ་གཟུགས་པོ་རིང་བའི་ཕོ་གསར་ཞིག་ཕར་འགྲོ་ཚུར་འོང་བྱས་ནས་བསྡད་
འདུག ཁོང་གི་ལུས་པོར་རྙིང་པ་དེ་ཙམ་མ་ཡིན་པའི་ན་བཟའ་རིང་པོ་
ཞིག་དང་ཞབས་ལ་དབྱར་ཁའི་ལྷམ་ཞིག་མཆོད་འདུག དཔེ་མཛོད་ཁང་
གི་སྒོ་ཕྱེ་མ་ཐག་ཁོང་ཨང་དང་པོར་ཡར་འཛུལ་ཏེ་ཧ་ཅང་རྒྱུས་མངའ་ཡོད་
པའི་ངང་ནས་དཔེ་དེབ་བདག་གཉེར་བའི་ལག་ནས་ལུའུ་སོའོ་གི་《གན་རྒྱུ་
སྨྲ་བ་》ཞེས་པའི་དེབ་དེ་གཡར་པོ་ཞུས་ཏེ་ཧ་ལམ་ནོར་བུ་རྩ་ཆེན་ཞིག་ཐོབ་
པ་བཞིན་ཕྱག་གཉིས་ཀྱིས་བསྣམས་ཏེ་དཔེ་དེབ་ལྟ་ཁང་དུ་ཕེབས་ནས་ཁ་
ཁུ་སིམ་ ས་ཞིག་ཏུ་བཞུགས་ ནས་ སྐོམ་པ་ཆུ་འདོད་ ལྟར་ གྱིས་ དཔེ་དེབ་
གཟིགས་ཤིང་གནས།
གཞོན་ནུ་དེ་ནི་དགུང་ལོ་བཅོ་བརྒྱད་ལ་ཕེབས་པའི་མའོ་ཙེ་ཏུང་
ཡིན་པ་རེད།
དམག་སྒར་ནས་ཁ་བྲལ་རྗེས། ཁོང་གིས་དཀའ་བར་མི་འཛེམས་
པར་ཤེས་བྱ་སྦྱོང་བའི་ལམ་བུ་འཚོལ་བཞིན་ཡོད་ཅིང་། ཁོང་གིས་སློབ་གྲྭ་
ཁ་ཤས་ལ་མིང་འགོད་རྒྱུགས་སྤྲོད་གནང་ཡོད་ལ་ཞིང་ཆེན་གྱི་མཐོ་རིམ་
སློབ་འབྲིང་དུ་རྒྱུགས་འཕྲོད། འོན་ཏེ་སློབ་ཁྲིད་ཀྱི་སློབ་ཚན་ལ་མོས་པོ་མ་
བྱུང་བ་ཡིན་ནམ་ཡང་ན་ཤིན་ཏུ་མཐོ་བའི་སློབ་ཡོན་སྤྱོད་མི་ཐུབ་པ་ཡིན་
• 58 •



ནམ། གང་ལྟར་ཁོང་གིས་སློབ་གྲྭ་དང་ཁ་བྲལ་ཏེ་ཤིན་ཨན་གྲུ་ཁའི་ཤང་
ཤང་ཅེས་པའི་འགྲུལ་ཁང་ཞིག་ལ་གནས་སྐབས་བཞུགས། དེར་བཞུགས་
དགོས་དོན་ནི་དེ་ནས་ཧུའུ་ནན་ཞིང་ཆེན་དཔེ་མཛོད་ཁང་དུ་ཐག་རིང་པོ་
མེད། ཁོང་གི་དགོངས་པར་ཧྲའོ་ཧྲན་དང༌། ཏུང་ཧྲན་སློབ་ཆུང་། །
ཤང་ཤང་གིས་ཞིང་ཆེན་ལ་བཙུགས་པའི་སློབ་གྲྭ་དེ་བཞིན་དམག་སྒར་
བཅས་ལ་བཞུགས་སྐབས་རང་རང་གིས་སློབ་སྦྱོང་གནང་ཚུལ་རྣམས་ཡིད་
ལ་འཆར་ནས། གལ་སྲིད་སོ་སོས་དེབ་བལྟས་ཏེ་ཞིབ་འཇུག་བྱས་ཚེ་སློབ་
གྲྭར་ཕྱིན་ནས་སློབ་ཚན་ཚིག་རེངས་པོ་དེ་ཚོ་སློབ་སྦྱོང་བྱེད་ཀྱིན་བསྡད་པ་
ལས་དོན་སྙིང་ཆེ་བ་ཡོང་གི་རེད་སྙམ། དེ་ནས་བཟུང་མའོ་ཙེ་ཏུང་གིས་
དཀའ་བ་སྤྱད་ནས་རང་རང་གིས་སློབ་སྦྱོང་བྱེད་འགོ་བརྩམས།
ཧུའུ་ནན་དཔེ་མཛོད་ཁང་ནི་ཤིན་ཨན་གྲུ་ཁ་ནས་ཧ་ལམ་ལེ་དབར་
གསུམ་ཙམ་ཡོད་པའི་ཏིང་ཝང་ཐའེ་ལ་གནས། འདི་ནི་ཆིང་རྒྱལ་རབས་
ཀྱི་དུས་མཇུག་ལ་བཙུགས་ པ་ ཞིག་ཡིན། འདིར་དཔེ་དེབ་ ཕུན་སུམ་
ཚོགས་པོ་བསྡུ་ཉར་བྱས་ཡོད་ཅིང་། ཐོག་ཁང་དུ་བསྡུ་ཉར་ཁང་ཡིན་པ་
དང་། གཤམ་འོག་ཏུ་དཔེ་དེབ་ལྟ་ཀློག་ཁང་ཡིན། མའོ་ཙེ་ཏུང་ཐོག་
མར་དཔེ་མཛོད་ཁང་འདིར་ཕེབས་སྐབས་དེའི་ནང་རྒྱལ་ཁབ་ཕྱི་ནང་གི་
དཔེ་དེབ་རིགས་ཤིན་ཏུ་མང་ལ་རིན་ཆེན་གཏེར་མཛོད་བཞིན་ལྟ་བས་མི་
ངོམ་པ་ཞིག་ཡོད་པ་དང་། དེབ་མང་པོ་དེ་སྔོན་ཁོང་གིས་གཟིགས་མྱོང་
མེད་པ་རྐྱང་ཡིན་པས། ཧང་སང་བའི་ཐོག་སྤྲོ་སྣང་ཡང་ཆེན་པོ་བྱུང་སྟེ་
ག་ནས་འགོ་བཙུགས་ཏེ་ལྟ་དགོས་ཡིན་ནམ་སྙམ། ཁོང་གིས་སེམས་ཐག་
གཙང་བཅད་ཀྱིས་དེབ་གང་མང་ལྟ་ཐུབ་པ་བྱེད་རྒྱུའི་མཆོད་སེམས་བཞག
སྐབས་འདིར་དཔེ་མཛོད་ཁང་དེ་འཛུགས་གྲབས་ཡིན་སྟབས་དེབ་
• 59 •



ལྟ་བར་ཡོང་མཁན་མི་མང་པོ་མེད། ཉིན་ལྟར་སྒོ་ཕྱེ་མ་ ཐག་ ཏུ་ ཡར་
འཛུལ་མཁན་ཨང་དང་པོ་འདི་མའོ་ཙེ་ཏུང་ཡིན་པ་དང༌། ཁོང་གིས་དེབ་
གཡར་རྗེས་དཔེ་དེབ་ལྟ་ཀློག་ཁང་གི་སྒྲོག་ཙེའི་འགྲམ་དུ་བསྡད་ནས་བློ་རྩེ་
གཅིག་སྒྲིམ་གྱིས་དཔེ་དེབ་གཟིགས་ཀྱི་ཡོད། དཔེ་མཛོད་ཁང་སྒོ་རྒྱག་
སྐབས་ཁོང་དེ་ནས་ཁ་བྲལ་མཁན་མཇུག་ཤོས་དེ་ཡིན། ཉིན་དགུང་གི་
མཚམས་སུ་ཁོང་གིས་གཞི་ནས་སྐུ་ངལ་ཕྲན་ཙམ་གསོ་ཆེད་ ཕྱིར་ཐོན་ཏེ་
བག་ལེབ་གཉིས་ཉོས་ནས་ཉིན་དགུང་ཞལ་ལག་གི་ཚབ་ཏུ་གནང༌། དེ་
ལྟར་ཉི་མས་ཉི་མ་བྱས་ཏེ་ལོ་གཅིག་དུས་བཞིའི་རིང་མའོ་ཙེ་ཏུང་གིས་དཔེ་
མཛོད་ཁང་དུ་ཉི་མ་གཅིག་ཀྱང་མ་ཆད་པར་ཕེབས་ཏེ་དཔེ་དེབ་གཟིགས་
ནས་སློབ་སྦྱོང་རྒྱུན་འཁྱོངས་གནང་བའི་དབང་གིས་སྐབས་འདིའི་རིང་
ཁོང་གིས་གཟིགས་པའི་དེབ་ཁ་གྲངས་མང་ལ་སྣེ་ཁའང་འཛོམས་པོ་ཡོད། །
འོན་ཀྱང་ཁོང་གིས་གཟིགས་འདོད་ཆེ་ཤོས་དང་གྲུབ་འབྲས་ཆེ་ཤོས་ཐོབ་པ་
ནི་སྤྱི་ཚོགས་ཚན་རིག་གི་གསུང་རྩོམ་ཡིན། ཁོང་གིས་ནན་ཏན་ངང་དུས་
རབས་བཅོ་བརྒྱད་དང་བཅུ་དགུའི་ནང་ནུབ་ཕྱོགས་འབྱོར་ལྡན་གྲལ་རིམ་
གྱི་རྨོངས་སེལ་རིག་པ་བའི་མཚོན་བྱེད་རྩོམ་ཡིག་དཔེར་ན་ཏཱ་འར་འོན་གྱི་
（དངོས་རིག་འབྱུང་རྩ་》དང་ཧ་ཤུའི་ལིའི་《རང་བཞིན་རིམ་འགྱུར་སྨྲ་བ་》
དེ་བཞིན་ཡོ་ཧན་རྨོ་ལ་དང་སི་པིང་སེར། ལུའུ་སོའོ་སོགས་ཀྱི་རྩོམ་ཡིག་
དེ་བཞིན་འཛམ་གླིང་གི་ས་ཁམས་རིག་པ་དང༌། ལོ་རྒྱུས་དེབ་ཐེར། ཀེ་
རི་སི་དང་རོ་མའི་གནའ་རབས་ཀྱི་སྒྱུ་རྩལ་བརྩམ་བྱ་བཅས་ལ་ཞིབ་འཇུག་
གནང་ཡོད། དེབ་དེ་དག་མང་ཆེ་བ་ནུབ་ཕྱོགས་འབྱོར་ལྡན་གྲལ་རིམ་
དམངས་གཙོ་རིང་ལུགས་ཀྱི་རིག་གནས་ཡིན་པས། བཀས་བཀོད་རྒྱུད་
འཛིན་གྱི་རིག་གནས་དང་ ཡོངས་སུ་ཐ་དད་ཡིན། དཔེར་ན་《རང་
• 60 •



བཞིན་རིམ་འགྱུར་སྨྲ་བའི་》ནང་རྒྱས་བཤད་བྱས་པར་སྐྱེ་དངོས་ཚང་མས་
“འཚོ་ཐབས་ཡོང་བར་འབད་ནའང་དྲག་རྒྱས་ཞན་ཕམ”ཡོང་རྒྱུ་དེ་ནི་སྐྱེ་
དངོས་འཕོ་ འགྱུར་ གྱི་ ཆོས་ ཉིད་དེ “ གནམ་ མི་ འགྱུར་ ལ་ ལམ་ ཡང་ མི་
འགྱུར”ཞེས་པའི་སེམས་གཙོ་སྨྲ་བའི་རིང་ལུགས་ཀྱི་ལྟ་བ་དང་ཡོངས་སུ་ཐ་
དད་ཡིན། མ་གཞི་རྩོམ་པ་པོས་སྐྱེ་དངོས་འཕེལ་འགྱུར་གྱི་ཆོས་ཉིད་ལ་
བརྟེན་ནས་མིའི་རིགས་ཀྱི་སྤྱི་ཚོགས་ལ་འགྲེལ་བཤད་བརྒྱབ་པ་དེ་ནོར་
འཁྲུལ་ཞིག་ཡིན། འོན་ཏེ་སྐབས་དེའི་ཀྲུང་གོའི་དམིགས་བསལ་གྱི་ལོ་
རྒྱུས་ཆ་རྐྱེན་འོག་ལོ་ཙཱ་བས་མི་རིགས་རྩ་ཐོར་གྱི་ཉེན་ཁའི་གནས་ལས་སྐྱོབ་
ཆེད་བཙན་འཛུལ་མཁན་ལ་ངོ་རྒོལ་བྱེད་པའི་ལངས་ཕྱོགས་ཐོག་ཏུ་ལངས་
ནས་དེབ་འདི་ཡིག་སྒྱུར་བྱས་ཏེ་མི་རྣམས་ལ“འབད་བརྩོན་ལྷོད་མེད་ཀྱིས་
རིགས་རྒྱུད་སྲུང་བ”དང་མིག་སྔའི་གནས་བབས་སྒྱུར་བཅོས་གཏོང་རྒྱུའི་
འབོད་སྐུལ་བྱས་པ་དེས་སྤྱི་ཚོགས་ཐོག་ཏུ་ཤུགས་རྐྱེན་ཐེབས་ཡོད། ལོ་ན་
གཞོན་པའི་མའོ་ཙེ་ཏུང་གིས་དཔེ་དེབ་མང་པོ་གཟིགས་པ་དང་ཆབས་ཅིག་
སྤྱི་ཚོགས་ཀྱི་དོན་དངོས་ལ་ཟུང་འབྲེལ་དང་སྔར་བ། དབྱེ་ཞིབ། ཞིབ་
འཇུག བསམ་གཞིགས་བཅས་གནང་ནས་ཤེས་བྱ་གསར་པ་འབོར་ཆེན་
མཁྱེན་ཐུབ་པ་བྱུང་སྟེ་དེ་བས་ཁོང་གི་ཤེས་བྱ་ཕུན་སུམ་ཚོགས་སུ་ཕྱིན་ཐོག་
ངོས་འཛིན་གྱི་ནུས་པ་དང་། དབྱེ་ཞིབ་ཀྱི་ནུས་པ་ཡང་མུ་མཐུད་གོང་
མཐོར་ཕྱིན་ཏེ་བསམ་པའི་ཡུལ་ཁམས་ཀྱང་སྔར་བས་ཆེ་རུ་འགྲོ་ཐུབ་པ་
བྱུང་།
ཐིགས་པ་བསགས་ནས་རྒྱ་མཚོའི་དཔེ་ལྟར་བྱང་ཆུབ་པའི་ཡོན་ཏན་
དེའང་ཐིགས་པ་བསགས་པ་བཞིན་ནོ། ། དཔེ་མཛོད་ཁང་དུ་ལོ་ཕྱེད་
རིང་རང་རང་གིས་སློབ་སྦྱོང་བྱས་པ་བརྒྱུད་མའོ་ཙེ་ཏུང་ལ་ཐུན་མོང་མ་
• 61 •



ཡིན་པའི་ཤེས་བྱ་མང་དག་ཅིག་ཐོབ། ཁོང་གིས་དཔེ་དེབ་གསར་པ་མང་
པོ་གཟིགས་ནས་ཤེས་བྱ་འཕེལ་ཡོད་ལ། དེ་བས་གལ་ཆེ་བ་ཞིག་ལ་ཁོང་
གི་བསམ་བློའི་ངོས་འཛིན་མཐོ་རུ་ཕྱིན་ནས་མི་དམངས་ཀྱི་ སྡུག་བསྔལ་
བསེལ་ཆེད་འབད་འཐབ་བྱ་རྒྱུའི་ཐུགས་ཐག་བཅད།
ཧུའུ་ནན་དཔེ་མཛོད་ཁང་གི་གྱང་ལྡེབས་སུ་འཛམ་ གླིང་ གི་ ས་ཁྲ་
ཆེན་པོ་ཞིག་བཀལ་ཡོད། མའོ་ཙེ་ཏུང་གིས་དེ་སྔ་ཀྲུང་གོའི་ས་ཁྲ་གཟིགས་
མྱོང་བ་ལས་འཛམ་གླིང་ས་ཁྲ་གཟིགས་པ་ད་རེས་ཐེངས་དང་པོ་ཡིན། །
ཉིན་ལྟར་ཁོང་འཛམ་གླིང་ས་ཁྲ་དེའི་མདུན་ནས་བསྐྱོད་སྐབས་རྟག་ཏུ་
འདིར་བཞེངས་བཞུགས་ནས་ཞིབ་ཕྲའི་ངང་ས་ཁྲ་གཟིགས་ཀྱི་ཡོད། །
ཁོང་གིས་ཡུན་རིང་ཙམ་ས་ཁྲར་གཟིགས་ཐོག་མུན་ནག་གི་སྤྱི་ཚོགས་དང༌།
མི་དམངས་ཀྱི་སྡུག་བསྔལ་ཐུགས་སུ་འཆར་ནས་ཐུགས་བློར་རྦ་རླབས་ལང་
ལོང་འཕྱུར་བ་བཞིན་དགོངས་ཚུལ་མང་པོ་བྱུང་བ་སྟེ། ན་གཞོན་མི་
རབས་ཀྱི་འོས་འགན་ཤིན་ཏུ་ཆེན་པོ་རེད་འདུག་སྙམ། སྐབས་དེ་དུས་ཀྱི་
གནས་ཚུལ་མའོ་ཙེ་ཏུང་གི་ཐུགས་སུ་རྡོ་ལ་རི་མོ་བརྐོས་པ་བཞིན་གནས་
ཡོད། བགྲང་བྱ་བཞི་བཅུའི་རྗེས་ཀྱི་1951ལོའི་དཔྱིད་ཀར་པེ་ཅིང་ལ་
སློབ་སྦྱོང་བྱེད་བཞིན་པའི་ཧུའུ་ནན་གྱི་སློབ་གྲོགས་རྙིང་པ་ཁག་གཅིག་ཁོང་
ལ་གཟིགས་པར་ཕེབས་སྐབས། མའོ་ཙེ་ཏུང་གིས་ཧ་ཅང་སྤྲོ་སྣང་ཆེན་
པོས་གསུངས་དོན།
“སྐད་ཆ་དེ་ཚོ་བཤད་ན་གད་མོ་ཤོར་ཡས་རེད། ང་སློབ་ཆུང་དང་
སློབ་འབྲིང་ལ་སློབ་སྦྱོང་བྱེད་མྱོང་ཡོད་པ་ཙམ་མ་ཟད་དམག་མི་ཡང་བྱེད་
མྱོང་། ཡིན་ནའི་འཛམ་གླིང་གི་ས་ཁྲ་མཐོང་མྱོང་མེད། དེར་བརྟེན་
འཛམ་གླིང་དེ་ཆེ་ཆུང་ཇི་ཙམ་ཡོད་པ་མི་ཤེས། ཧུའུ་ནན་དཔེ་མཛོད་ཁང་
• 62 •



གི་གྱང་ལྡེབས་སུ་འཛམ་གླིང་གི་ས་ཁྲ་ཞིག་བཀལ་ཡོད། ངས་དུས་རྒྱུན་དེ་
ནས་འགྲོ་སྐབས་དེར་ལངས་ནས་ལྟ་གི་ཡོད། དེ་སྔ་ངའི་བསམ་པར་ང་
ཚོའི་ཤང་ཐན་རྫོང་དེ་ ས་ཆ་ཆེན་པོ་ཞིག་ཡིན་པ་དང༌། ཧུའུ་ནན་ཞིང་
ཆེན་ནི་དེ་བས་ཆེན་པོ་ཞིག་བསམས་ ཐོག སྔ་མོ་ཀྲུང་གོར་གནམ་འོག་
ཅེས་ཟེར་གྱི་ཡོད་སྟབས། ཧ་ཅང་ཆེན་པོ་ཡོད་པར་བརྩིས་ཀྱི་ཡོད།
འོན་ཀྱང་ས་ཁྲུ་དེའི་ཐོག་ལྟ་དུས་ཀྲུང་གོའང་འཛམ་གླིང་གི་ཆ་ཤས་ཆུང་ངུ་
ཞིག་ལས་མི་སྣང་བས། ཧུའུ་ནན་ནི་དེ་བས་ཆུང་། ཤང་ཐན་རྫོང་ནི་ས་
ཁྲའི་ཐོག་མཐོང་རྒྱུ་ཡང་མི་འདུག ཧྲའོ་ཧྲན་དེ་བས་གྲིབ་མ་ཙམ་ཡང་མི་
འདུག ད་བྱེད་དུས་འཛམ་གླིང་དེ་ལྟ་བུའི་ཆེན་པོ་འདུག འཛམ་གླིང་
ཆེན་པོ་དེ་འདྲ་ཡོད་དུས་མི་ནི་དེ་བས་མང་པོ་ཡོད་ངེས་རེད། དེ་ལྟ་བུའི་
མི་མང་པོ་འཚོ་བ་ཇི་ལྟར་སྐྱེལ་གྱི་ཡོད་མེད་འདིར་ང་ཚོས་དོ་སྣང་བྱེད་
དགོས་ཀྱི་མ་རེད་པས། ངས་འཚོ་བ་སྐྱིད་པོ་བསྐྱལ་མཁན་མི་མང་པོ་
མཐོང་མ་མྱོང་། མི་ཚེ་གཅིག་གི་རིང་སྡུག་བསྔལ་གྱི་འཚོ་བ་སྐྱེལ་དགོས་
དོན་གང་ཡིན་ནམ་ཞེ་ན། དེ་ནི་ལམ་ལུགས་ཡག་པོ་མེད་པ་དང༌། ཆབ་
སྲིད་ཡག་པོ་མེད་པས་རེད་ལ། འཛམ་གླིང་ཐོག་མིས་མི་ལ་བཤུ་གཞོག་
གཏོང་བ་དང་། མིས་མི་ལ་གཉའ་གནོན་གཏོང་བའི་ལམ་ལུགས་གནས་
ཡོད་སྟབས། འཛམ་གླིང་ཐོག་མི་མང་ཆེ་བ་སྡུག་བསྔལ་གྱི་རྒྱུ་མཚོའི་ནང་
དུ་འཚོ་གནས་བྱེད་དགོས་བྱུང་བ་རེད། དེ་ལྟ་བུའི་ལུགས་དང་མི་མཐུན་
པའི་ལམ་ལུགས་དེ་ངེས་པར་དུ་མགོ་རྟིང་མཐར་ཕྱིན་སློག་དགོས་ལ་མཐར་
ཕྱིན་པའི་བསྒྱུར་བཀོད་གཏོང་དགོས”ཞེས་དང་། .
འཛམ་གླིང་གི་འོ གྱུར་ལྡོག་ཅེས་པ་ནི་རང་འགུལ་གྱིས་ཡོང་མི་སྲིད།
ངེས་པར་དུ་གསར་བརྗེ་བྱེད་པ་དང་། མི་རྣམས་ཀྱིས་འབད་བརྩོན་བྱེད་
• 63，



པ་བརྒྱུད་གཞི་ནས་འགྱུར་ལྡོག་འགྲོ་གི་རེད། དེར་བརྟེན་ངའི་བསམ་
པར་ང་ཚོ་གཞོན་ནུར་འགན་འཁྲི་ལྗིད་པོ་ཡོད་པ་དང་། ང་ཚོས་ངེས་
པར་དུ་སྒྲུབ་དགོས་པའི་ལས་ཀ་མང་པོ་ཡོད་ལ་འགྲོ་དགོས་པའི་ལམ་ཐག་
ཀྱང་རིང་པོ་ཡོད་ཅེས་གསུངས།
ཁོང་གིས་རང་རང་གིས་སློབ་སྦྱོང་གནང་བའི་བརྒྱུད་རིམ་དེ་དྲན་
གསོ་གནང་སྐབས་ཞལ་ཤོབ་དང་བཅས་ཏེ་གསུངས་དོན། “སྐབས་དེ་
དུས་ང་ཕྲུ་གུ་ཉུང་མའི་དཀྱིལ་དུ་སླེབས་པ་ཇི་བཞིན་ཚད་དང་འཛེམས་པ་
མེད་པ་ཟ་བ་ལྟར་གྱིས་དེབ་བལྟས་པ་ཡིན”ཞེས་གསུངས་ཀྱི་འདུག །
， 64 •



ཐུགས་ལ་གནམ་འོག་བཅངས་པ།
མའོ་ཙེ་ཏུང་ཧུའུ་ནན་དཔེ་མཛོད་ཁང་ནང་ རང༌ རང་སློབ་སྦྱོང་
གནང་ནས་གྲུབ་འབྲས་ཆེན་པོ་ཐོབ་ཞིང་སྤྲོ་བ་འཕེལ་བཞིན་པའི་སྐབས་
དེར། ཁོང་ལ་གློ་བུར་དུ་གནས་ཚུལ་གཉིས་འཕྲད་པ་སྟེ། ཡབ་ཀྱིས་
བུས་ལས་ཀ་ཞིག་བཙལ་རྩིས་མ་བྱས་ཁར་ད་དུང་སློབ་གྲྭ་ལའང་མ་ཕྱིན་པ་
ནི་ཚུལ་མཐུན་མིན་པར་དགོངས་ནས་ཁོང་ལ་གྲོན་དངུལ་སྐུར་འདོད་མ་
གནང་བ་དང་གཅིག ཁོང་གནས་སྡོད་བྱེད་པའི་ཤང་ཤང་མགྲོན་ཁང
དེ་དམག་མིས་བཟུང་བས་ཁོང་གི་སྡོད་གནས་ཤོར་བ་དང་གཉིས་བཅས་
ཀྱིས་རྐྱེན་པས་མའོ་ཙེ་ཏུང་མུ་མཐུད་སློབ་གྲྭ་ཞིག་ལ་འགྲོ་རྒྱུ་ལས་ཐབས་
གཞན་མ་བྱུང༌། སྐབས་འདིར་ཧུའུ་ནན་ཞིང་ཆེན་གྱིས་བཙུགས་པའི་
དགེ་འོས་སློབ་གྲྭ་བཞི་པའི་སློབ་བསྡུའི་བརྡ་ཐོ་ཞིག་སྦྱར་ཡོད་པ་དེས་ཁོང་
གི་ཡིད་དབང་འཕྲོག བརྡ་ཐོའི་ནང“ སློབ་གསོ་ནི་རྒྱལ་ཁབ་སྐྱོང་བའི་
གཞི་འཛིན་ས་ཡིན” ཞེས་དང༌། ད་དུང་སློབ་གྲྭས་སློབ་ཡོན་མི་བསྡུ་བ་
དང་། ཟས་སྣོད་ཀྱི་རིན་པ་ཡང་ཁེ་པོ་ཡིན་ལ་སློབ་གྲྭ་ཐོན་རྗེས་དགེ་རྒན་
བྱེད་ཆོག་ཅེས་འཁོད་ཡོད། མའོ་ཙེ་ཏུང་གི་དགོངས་པར་སློབ་གསོའི་
ལས་ཀ་བྱས་ན་མི་དམངས་ཀྱི་རིག་གནས་ཆུ་ཚད་མཐོ་རུ་གཏོང་ཐུབ་ལ་མི་
དམངས་ཀྱི་བསམ་པའི་གོ་རྟོགས་ཀྱང་བསེལ་ཐུབ་པས། དེ་ནི་དོན་སྙིང་
ཆེན་པོ་ལྡན་པ་ཞིག་རེད་ལ་འགྲོ་གྲོན་ཀྱང་ཆུང་བས་མིག་སྔའི་དཀའ་ངལ་
ཀྱང་ཐག་གཅོད་ཐུབ་ཀྱི་ཡོད་པས། ཁོང་གིས་སློབ་གྲྭ་དེར་འགྲོ་རྒྱུའི་
ཐུགས་ཐག་བཅད།
1913ལོའི་དཔྱིད་ ཀར། གཟེངས་ སུ་ ཐོན་པའི་སྦྱང་འབྲས་ལ་
• 65 •



བརྟེན་ནས་མའོ་ཙེ་ ཏུང་ཧུའུ་ནན་ ཁྲང་ཧྲ་དགེ་འོས་སློབ་ གྲྭ་བཞི་ པར་
རྒྱུགས་འཕྲོས། དེའི་ཕྱི་ལོ་དགེ་འོས་སློབ་གྲྭ་བཞི་པ་དང་དགེ་འོས་སློབ་གྲྭ་
དང་པོ་ཟླ་སྒྲིལ་བཏང་རྗེས་ཁོང་འཛིན་གྲྭ་བརྒྱུད་པའི་སློབ་མ་ཞིག་ཏུ་གྱུར།
མའོ་ཙེ་ཏུང་སློབ་གྲྭར་སློབ་སྦྱོང་གནང་རིང་དཀའ་སྤྱད་སྙིང་རུས་
ཀྱིས་སློབ་སྦྱོང་གནང་གི་ཡོད་ཅིང་ཞོགས་པར་སློབ་གྲོགས་གཞན་རྣམས་
གཉིད་དུ་ཡུར་བའི་སྐབས་ཁོང་གིས་སྐྱ་མདངས་ལ་བརྟེན་ནས་ཉིན་རེའི་
སློབ་སྦྱོང་གི་འཚོ་བ་འགོ་བརྩམས་གནང་བ་དང་། སློབ་གསེང་གི་དུས་
ཚོད་ལ་ཁོང་གིས་རང་སྦྱོང་ཁང་དུ་སློབ་སྦྱོང་གནང་བའམ་ཡང་ན་རྒྱབ་ཀྱི་
ཅུན་ཙེ་བསིལ་ཁང་དུ་ཕེབས་ནས་དཔེ་དེབ་གཟིགས་ཀྱི་ཡོད། སྐུབས་རེ་
ཆེད་མངགས་མི་ཚོགས་མང་ལ་ཧ་ཅང་འཁྲུག་པོ་ཡོད་པའི་བྱང་སྒོའི་འགྲམ་
དུ་ཕེབས་ནས་མི་རྣམས་ཕར་འགྲོ་ཚུར་འོང་དང་སྐད་སྒྲ་ཇི་ལྟར་ གྲགས་
ཀྱང་ཁོང་གིས་མི་གཅིག་ཀྱང་མེད་པར་བརྩིས་ནས་སློབ་སྦྱོང་གནང་སྟེ་དཔེ་
དེབ་གཟིགས་པ་དང་། དཔེ་དེབ་བློ་འདོན་གནང་བ། དཔེ་དེབ་ཀློག་
པ་བཅས་བློ་རྩེ་གཅིག་སྒྲིམ་གནང་བ་དང༌། ནམ་གུང་དུ་སློབ་ གྲོགས་
གཞན་རྣམས་ཉལ་ནས་ཁ་ཁུ་སིམ་པོར་གནས་པའི་སྐབས་ཁོང་ད་དུང་བར་
འཁྱམས་དང་ཆུ་བཀོལ་ཁང་གི་གློག་འོད་ལ་བརྟེན་ནས་དཔེ་དེབ་གཟིགས་
ཀྱི་ཡོད། དེ་བཞིན་ཁོང་གིས་ད་དུང་བཞུ་མར་ཆུང་ངུ་ཞིག་གྲ་སྒྲིག་གནང་
ནས་འདི་ཉལ་ཁྲིའི་འགྲམ་དུ་བསྣམས་ཏེ་སློབ་སྦྱོང་གནང་བ་སོགས་ཤེས་བྱ་
སྦྱོང་བའི་འདུན་པས་ངལ་བ་འཛེམས་མེད་དང་ཐ་ན་གཟིམ་རྒྱུའང་བརྗེད་
འགྲོ་གི་ཡོད་པ་རེད།
དེའི་སྐབས་སློབ་གྲྭར་ཕྱོགས་གང་ཅིའི་ཐད་ཀྱི་ཆ་རྐྱེན་ཞན་པོ་ཡོད་
དེ་དཔེ་མཛོད་ཁང་དང་སློབ་ཁྲིད་སྒྲིག་ཆས་མེད་ལ། ལུས་རྩལ་བྱེད་སྒོ་
• 66 •



t.
i
ncམ་ཆ• མ
སྤེལ་ཡུལ་ཡང་མེད་ ཅིང་ ཟླ་ ཀ ༣་༩'E ཆགས ན་ ཤས་ལས་མེད
སྟབས་ཉལ་ཁང་ཧ་ཅང་གུ་དོག་ལ་༢.ཚང་ག་ཤིག་ཤིག་ཡིན་པས། སློབ
གྲོགས་ཚོ་མཉམ་དུ་འཛོམས་སྐབས་ལབ་ལབ་གཏོང་བར་ཐལ་གྱི་ཡོད། །
མའོ་ཙེ་ཏུང་གིས་གནས་ཚུལ་དེ་གཟིགས་རྗེས་ཁ་ཏ་བསླབ་བྱ་དང་བཀག
འགོག་གནང་གི་ཡོད་ ཅིང་། ཐེངས་ཤིག་ ཁོང་ གིས་ སློབ་ གྲོགས་ ཚོར
“སློབ་སྦྱོང་སྐབས་ཆ་རྐྱེན་འོས་འཚམ་ཞིག་དགོས་ངེས་རེད། འོན་ཏེ
གལ་འགངས་ཆེ་ཤོས་ནི་རང་གིས་འབད་བརྩོན་བྱེད་རྒྱུ་དེ་རེད། གལ་
སྲིད་རང་ཉིད་ལ་ནན་ཏན་སློབ་སྦྱོང་བྱེད་ པའི་ བསམ་ པ་ མེད་ པ་ དང་
དཀའ་སྤྱད་སྙིང་རུས་ཀྱི་སེམས་ཤུགས་མེད་ན། སློབ་གྲྭའི་སྒྲིག་ཆས་ཇི་
ཙམ་ཡག་པ་དང༌། སློབ་སྦྱོང་གི་ཆ་རྐྱེན་ཇི་ཙམ་ཡག་པོ་ཡོད་ཀྱང་འབྲས་
བུ་གང་ཡང་ཐོབ་མི་ཐུབ། སྔ་མོའི་མིས་སྒྲོན་འབུ་བསྡུ་རུབ༔ དང ་ ཁ་
བའི་མདངས་ལ་བརྟེན་ནས་སློབ་སྦྱོང་བྱེད་པའི་སྒྲུང་དེ་འདྲ་ཤོད་སྲོལ་
ཡོད། ད་ལྟ་ང་ཚོར་སྡོད་ས་ཡོད་ལ་སློབ་ཁྲིད་གནང་མཁན་དགེ་རྒན་ཀྱང་
ཡོད་པས་ཆ་རྐྱེན་དེ་གནའ་རབས་དང་བསྡུར་ན་ཡག་པོ་ཞེ་དྲག་རེད། །
དེས་ན་གལ་ཆེ་ཤོས་ནི་གང་འདྲ་བྱས་ནས་སློབ་སྦྱོང་གི་དུས་ཚོད་དམ་
འཛིན་བྱེད་རྒྱུ་དེ་རེད”ཅེས་གསུངས། སློབ་གྲོགས་ཚོས་ཉན་རྗེས། །
དངོས་གནས་རྒྱུ་མཚན་འདུག་སྙམ་ནས་སློབ་གྲོགས་མང་པོས་དེ་ནས་
བཟུང་དཀའ་སྤྱད་ཀྱིས་སློབ་སྦྱོང་བྱེད་འགོ་བརྩམས། །
མའོ་ཙེ་ཏུང་གིས་སློབ་ཚན་འཚོགས་སྐབས་ནན་ཏན་གྱིས་སློབ་ཁྲིད་
གསན་པ་དང་ཞིབ་ཚགས་ངང་ཟིན་བྲིས་བསྐྱོན་ནས་རང་གི་བསམ་ཚུལ་
འབྲི་གནང་གི་ཡོད། སློབ་གྲྭ་ཐོན་ཁར་ཁོང་གིས་ཟིན་བྲིས་དེབ་དང་ཉིན་
ཐོ་འབྲི་དེབ་བཅས་དྲ་ཕད་ནང་དུ་བླུགས་ནས་སྔོན་ལ་ཧྲའོ་ཧྲན་དུ་བསྐུར་
• 67 •



གནང་། བློ་ཕམ་པ་ཞིག་ལ་1927ལོའི་གསར་བརྗེ་ཆེན་པོ་ཕམ་ཉེས་བྱུང་
རྗེས་ཁྱིམ་མིས་དེ་དག་མེར་བསྲེགས། ད་ལྟ་ཡིག་གྲལ་འགྲིག་པོ་ཡོད་པའི་
《སློབ་ཁྲིད་ཟིན་བྲིས་》ཤིག་ལས་ལྷག་མེད། དེ་ནི་1913མམ་ཡང་ན་
1914ལོའི་སློབ་ཚན་ཟིན་ཐོ་ཡིན་འདུག ཟིན་བྲིས་དེ་མ་གཞི་དགེ་རྒན་
གྱིས་གསུངས་པ་ཡིན་ནའང་མའོ་ཙེ་ཏུང་གིས་ནན་ཏན་ངང་འདེ མས་སྒྲིག་
གནང་ཡོད་པ་རེད། རྩ་ཆེའི་ལོ་རྒྱུས་ཡིག་རིགས་འདིའི་ཐོག་ནས་དེ་སྔ་
མའོ་ཙེ་ཏུང་གིས་སློབ་སྦྱོང་ལ་དཀའ་སྤྱད་གནང་བའི་རྣམ་པ་མཚོན་ཐུབ། །
མའོ་ཙེ་ཏུང་དགེ་འོས་སློབ་གྲྭར་སློབ་སྦྱོང་གནང་བའི་སྐབས་སུ་སྤྱི་
ཚོགས་ཟང་ཟིང་གི་ལོ་ཟླ་ཡིན་ཞིང་། དེའི་སྐབས་ཡོན་ཧྲི་ཁའི་ཡིས་ལྕགས་
ཕག་ལོའི་གསར་བརྗེའི་རྒྱལ་ཁའི་འབྲས་བུ་ཧམ་འཕྲོག་བྱས་ཏེ་ཀྲུང་ཧྭ་མིན་
གོའི་གནས་སྐབས་སྲིད་འཛིན་གྱི་གོ་གནས་བཟུང༌། འོན་ཀྱང་ཁོ་པ་ནི་དེ་
བས་ངན་རུལ་ཞིག་ཡིན་པས་ཁོས་གོང་མའི་ལམ་ལུགས་སླར་གསོ་བྱས་ཏེ་
གོང་མ་བྱེད་རྒྱུའི་ངན་སེམས་བཅངས་སྟབས་མི་མང་པོས་ཁོ་པར་ངོ་རྒོལ་
བྱེད་པ་དང་ཁོ་པ་འདུལ་ཐབས་བྱེད་ཀྱི་ཡོད། ཀྲུང་གོའི་སྤྱི་ཚོགས་ཧྲིལ་པོ་
སྔར་བཞིན་དྲག་ཆར་རླུང་འཚུབ་ཀྱི་ཁྲོད་དུ་གནས། དེ་དུས་མའོ་ཙེ་ཏུང་
དང་ཁོང་གི་དགེ་རྒན་ཡང་ཁྲང་ཅི་རྒྱུན་དུ་འབྲེལ་བ་དམ་ཟབ་ཡོད། ཡང་
ཁྲང་ཅི་ནི་ཡར་ཐོན་གྱི་བསམ་བློ་ ལྡན་པ་ཞིག་རེད་ལ་ཀུན་སྤྱོད་ཤིན་ཏུ་
གཙང་བའི་དགེ་རྒན་ཞིག་ཡིན་སྟབས་མའོ་ཙེ་ཏུང་ལ་ཁོང་གི་ཤུགས་རྐྱེན་
ཐེབས་ནས་མའོ་ཙེ་ཏུང་གི་དགོངས་པར་རྒྱལ་ཁབ་དང་སྤྱི་ཚོགས་ལ་སྒྱུར་
བཀོད་གཏོང་དགོས་ན་ངེས་པར་དུ་སྤྱི་ཚོགས་ཀྱི་ད་ལྟའི་གནས་བབས་ཤེས་
པ་བྱེད་དགོས་པ་དང༌། རྒྱལ་ཁབ་ཕྱི་ནང་གི་འགྱུར་ལྡོག་ཤེས་པ་བྱེད་
དགོས་སྙམ་ནས་དེ་བས་ནན་ཏན་གྱིས་ཚགས་པར་དང་དཔེ་དེབ་གཟིགས་
• 68 •



ཀྱི་ཡོད།
སྐབས་དེ་དུས་སློབ་གྲྭའི་དཔེ་ལྟ་ཁང་དུ་ཧུའུ་ནན་དང་། ཧྲང་ཧའེ།
པེ་ཅིང་སོགས་ཀྱི་གྲགས་ཅན་ཚགས་པར་ཁག་རྒྱུན་དུ་ཚགས་པར་བཀལ་
སའི་སྒྲོམ་སྟེགས་ཐོག་བཀལ་ནས་ཡོད། ཚགས་པར་ལྟ་བར་འགྲོ་མཁན་
སློབ་གྲོགས་ཀྱང་མི་ཉུང་བ་ཞིག་ཡོད། འོན་ཀྱང་རྟག་ཏུ་ཕེབས་ནས་ཆུ་
ཚོད་གཅིག་གཉིས་ཙམ་གཟིགས་མཁན་མའོ་ཙེ་ཏུང་གཅིག་པུ་ལས་མེད་
ཅིང་། ཁོང་གིས་ཚགས་པར་ཞིབ་ཕྲ་དང་ནན་ཏན་གྱིས་གཟིགས་པ་དང་
སྦྲགས་ས་ཆ་འགའ་འཚོལ་ཞིབ་ཀྱང་གནང་གི་ཡོད། སྐབས་རེ་རྩོམ་ཡིག་
ནང་འཁོད་པའི་འཛམ་གླིང་རྒྱལ་ཁབ་ཁག་གི་གྲོང་ཁྱེར་དང༌། རི་བོ། །
གཙང་ཆུ། གྲུ་ཁ་སོགས་ཇི་བཞིན་ཟིན་བྲིས་གནང་བཞིན་རྗེས་ལ་དེ་དག་
གི་དབྱིན་ཡིག་གི་ཐ་སྙད་ཇི་ལྟར་ཡིན་པ་འཚོལ་ཞིབ་ཀྱང་གནང་གི་ཡོད།
ཁོང་གིས་སློབ་གྲོགས་ཚོར་དེ་ནི་སྟབས་གཅིག་དོན་གསུམ་ཞེས་པ་དེ་རེད།
སྐབས་དོན་གྱི་གནས་ཚུལ་ཤེས་རྟོགས་དང་ས་ཁྲ་རྒྱུས་མངའ་ལོན་པ།
དབྱིན་ཡིག་སྦྱོང་ཐུབ་པ་བཅས་ཡིན”ཞེས་གསུངས་ཀྱི་ཡོད། རིག་གནས་
གསར་པའི་ལས་འགུལ་ དྲིལ་བསྒྲགས་བྱེད་པའི་《གཞོན་ནུ་གསར་པ་》
ཞེས་པའི་དུས་དེབ་འགྲེམས་སྤེལ་བྱས་རྗེས་མའོ་ཙེ་ཏུང་གིས་དུས་དེབ་འདི་
ཧ་ཅང་སྤྲོ་སྣང་ཆེན་པོས་ཀློག་གནང་གི་ཡོད་པས། དེས་ཁོང་གི་བློ་རྒྱ་དེ་
བས་ཆེ་རུ་ཕྱིན། ཨུ་རུ་སའི་ཟླ་བཅུ་པའི་གསར་བརྗེ་ལངས་རྗེས་ཁོང་གིས་
སྤྱི་ཚོགས་དང་སྐབས་དེའི་གནས་བབས་ལ་དེ་བས་དོ་སྣང་ཆེན་པོ་གནང་
ནས་ཡིག་ཆ་མང་པོ་ཞིག་ཤེས་རྟོགས་གནང་ཡོད། ཁོང་དང་འཛིན་གྲྭ་
གཅིག་པའི་སློབ་གྲོགས་ཀློའུ་ཀྲའོ་ཡིས་དྲན་གསོ་གནང་སྐབས་གསུངས་
དོན། སྐབས་དེ་དུས་ཁོང་ལ་དགེ་འོས་སློབ་གྲྭ་དང་པོའི་སློབ་གྲོགས་ཚོས
• 69 •



“སྐབས་དོན་གནས་ཚུལ་མཁས་ཅན”ཞེས་ཟེར་གྱི་ཡོད།གལ་སྲིད་སྐབས་
དོན་གནས་ཚུལ་གསལ་རྟོགས་མི་ཐུབ་པ་ཡོད་ཚེ་ཁོང་ལ་བཀའ་དྲི་ཞུས་ན་
ལམ་སེང་གསལ་པོ་ཤེས་ཐུབ་ཅིང་། རང་སྦྱོང་བྱེད་ཡུལ་དང་ལུས་རྩལ་
ཐང་ནས་ཁོང་མ་རྙེད་ན་རྒྱུན་དུ་ཚགས་པར་ལྟ་ཀློག་ཁང་ནས་རྙེད་ཀྱི་རེད།
ཕྱི་དྲོའི་ཁ་ལག་གི་རྗེས་དང་གཟའ་ཉི་མར་ཁོང་རྒྱུན་དུ་འཛིན་གྲྭའི་སློབ་
གྲོགས་ཁག་གཅིག་དང་ལྷན་དུ་ལྕགས་ལམ་བརྒྱུད་ནས་འཁྱམ་འཁྱམ་དུ་
ཕེབས་སྐབས་ང་ཚོས་བཞུས་ཁའི་ཉི་མ་དང་ཤང་ཅང་གཙང་ཆུའི་ནང་ནས་
ཚུར་ལོག་ཡོང་བའི་གྲུ་གཟིངས་སོགས་མཐོང་སྐབས་བློ་བག་ཡངས་ཤིང་སྤྲོ་
སྣང་ལྡན་པ་ཡོང་གི་འདུག ཁོང་གིས་རྣམ་ཀུན་ནས་ཀྲུང་གོ་དང་འཛམ་
གླིང་གི་ཆབ་སྲིད་དང༌། དམག་དོན་གྱི་རྣམ་པར་དབྱེ་ཞིབ་གནང་སྐབས་
ཧ་ཅང་ཞིབ་ཅིང་ཕྲ་བ་དང༌། ཁ་གསལ་བ། རྒྱུ་མཚན་དང་ལྡན་པ། །
ལྷག་པར་དུ་སྟོབས་ལྡན་རྒྱལ་ཁབ་ཀྱིས་ཀྲུང་གོར་བཙན་འཛུལ་བྱེད་པའི་
སྐོར་དང༌། ཀྲུང་གོས་བཙན་འཛུལ་མྱོང་བ་ལས་དེར་འགོག་རྒོལ་མི་བྱེད་
པ། གཞོན་ནུ་ཚོར་ཡོད་པའི་ རྒྱལ་སྐྱོབ་ཀྱི་འགན་ འཁྲི་བཅས་ཀྱི་སྐོར་
གསུངས་སྐབས་སློབ་གྲོགས་ཚོའི་བློ་ཁ་ཁོང་དང་ལྷན་དུ་འདྲེས་པར་གྱུར། །
སྐུལ་སློང་གི་ནུས་པ་ལྡན་པའི་བཀའ་མོལ་དེ་དག་ལས་སྐབས་རེ་སྤྲོ་སེམས་
འཕེལ་བ་དང་། སྐབས་རེ་དཔའ་ངར་སྐྱེ་བ། སྐབས་རེ་ཁོང་ཁྲོ་མེ་ལྟར་
འབར་བའང་ཡོང་གི་ཡོད། དེར་བརྟེན་སློབ་གྲོགས་ཚང་མས་ཁོང་ལ
“ལུས་ལ་སྐར་གཅིག་མེད་ཀྱང་ཐུགས་ལ་ གནམ་འོག་ཧྲིལ་པོ་བཅངས”
ཞེས་བསྔགས་བརྗོད་བྱེད་ཀྱི་ཡོད།
• 70 •



“པིར་རིས་ཉེར་བརྒྱད་ཀྱི་སློབ་མ།”
1915ལོའི་སྟོན་ཁར། ཁྲང་ཧྭ་ཡི་གཙོ་བོའི་སློབ་གྲྭ་ཁག་ཚང་མར་
“གྲོགས་པོ་འགྲིག་རྒྱུའི་གསལ་བརྡ”ཞེས་པ་ཞིག་འབྱོར། གསལ་བརྡ་དེ་
ནི་སྣུམ་པར་བརྒྱབ་པ་ཞིག་ཡིན་ཞིང༌། ཡིག་འབྲུ་ཉིས་བརྒྱ་གསུམ་བརྒྱ་
ཙམ་ ལས་ མེད་ པའི་རྩོམ་ཐུང་ཞིག་ ཡིན་ནའང་ བརྗོད་ པ་ བདེ་ ལ་ ཡིག་
གཟུགས་ལེགས་པོ་ཞིག་ཡོད་པ་རེད། གསལ་བརྡ་དེའི་ནང་དོན་གཙོ་བོ་
ནི་རྒྱལ་ གཅེས་ཀྱི་ཕུགས་རེ་ལྡན་ཞིང་དེའི་ཆེད་དུ་ལས་ཀ་བྱེད་འདོད་
མཁན་གཞོན་ནུ་ཕུགས་བསམ་ལྡན་པ་གདན་ཞུས་ཀྱིས་གྲོགས་པོ་འགྲིག་རྒྱུ་
དང་དེས་ད་དུང་གསལ་སྟོན་བྱས་པར་བློ་བརྟན་འགྱུར་མེད་དང་། དུས་
དང་རྣམ་པ་ཀུན་ཏུ་མེས་རྒྱལ་གྱི་ཆེད་དུ་གཞོན་ནུའི་ལང་ཚོ་འབུལ་ཕོད་
མཁན་ཡིན་དགོས་ཞེས་དང༌། མཇུག་ཏུ་（སྙན་ངག་ གི་ གཞུང་》ལས
“བྱིའུས་འདོད་པའི་སྒྲ་འབྱིན་པ། མཐའ་བཞིའི་གྲོགས་པོ་བཀུག་ ཏུ་
འདོད”ཅེས་པའི་ཚིག་རྐང་གཉིས་བེད་སྤྱད་ཡོད། གཤམ་གྱི་མཆན་
འགོད་སར“ པིར་རིས་ཉེར་བརྒྱུད་ཀྱི་སློབ་མ” དང་འབྲེལ་བ་བྱེད་ཡུལ
“དགེ་འོས་སློབ་གྲྭ་དང་པོའི་ཞོར་གཏོགས་སློབ་གྲྭའི་གྲན་ཁྲང་ཕུའུ་(གྲན་
ཁྲུང་ནི་སྐབས་དེའི་ཞོར་གཏོགས་སློབ་ཆུང་གི་དགེ་རྒན་)ཡིག་སྐོགས་ཀྱི་
ཐོག་ད་དུང་མངོན་གསལ་དོད་སར་འབྱར་གནང་ཡོད་པ་ཞུ”ཞེས་བྲིས། །
པིར་རིས་ཉེར་བརྒྱུད་ཀྱི་སློབ་མ” ཞེས་ པ་ དེ་ གང་ཡིན་ནམ།
གྲོགས་པོ་འགྲིག་རྒྱུའི་རྒྱུ་མཚན་ཡང་སྙིང་གང་ཡིན་ནམ། སྐབས་དེར་གོ་
· 71 ：



རྒྱུ་ཚོར་རྒྱུ་ཅུང་ཉུང་བའི་ཁྲུང་ཧྭ་ནས་བཤད་ན། གྲོགས་པོ་འགྲིག་པ་ཞེས་
པའི་བྱ་བ་གསར་པ་འདིར་མི་ཕལ་པས་གོ་བ་ལོན་ཐུབ་ཡས་ཁག་པོ་རེད། །
རྙིང་ཞེན་གྱི་བསམ་བློ་ལྡན་པའི་སློབ་སྤྱི་འགོས་“ པིར་རིས་ཉེར་བརྒྱད་ཀྱི་
སློབ་མ”ཞེས་པ་དེ་ནི་མི་ཡ་མཚན་ཞིག་རེད་ལ་གྲོགས་པོ་འགྲིག་རྒྱུ་དེའང་
མ་རུང་ཁོག་བཅངས་ཤིག་ཡིན་པས་གསལ་བརྡ་འདི་འབྱར་མི་ཆོག་ཅེས་
བཀའ་བཏང་། ཞིང་ཆེན་གྱིས་བཙུགས་པའི་བུ་མོའི་དགེ་འོས་སློབ་གྲྭ་
དང་པོའི་སློབ་སྤྱི་ཞིག་གིས་གསལ་བརྡ་འདི་སློབ་གྲོགས་བུ་མོ་བཙལ་ནས་
དགའ་རོགས་སྒྲིག་རྒྱུའི་ཇུས་ངན་རེད་སྙམ་ནས། ཁོ་པས་གསལ་བརྡ་
དེའི་ནང་གསལ་བའི་འབྲེལ་བ་བྱེད་ཡུལ་དུ་ཕེབས་ནས་ གྲན་ཀྲང་ཕུའུ་
བཙལ་བ་དང་སྦྲགས་དགེ་འོས་སློབ་གྲྭ་དང་པོའི་སློབ་སྤྱི་བཙལ་རྗེས་གཞི་
ནས་རྩ་བའི་འབྱུང་ཚུལ་གསལ་རྟོགས་བྱུང་བ་དང་གོ་ནོར་ཐེབས་པ་གསལ་
རྟོགས་བྱུང་། ད་གནས་ཚུལ་ནི“པིར་རིས་ཉེར་བརྒྱད་ཀྱི་སློབ་མ”ཞེས་པ་
དེ་ནི་སྤྱོད་ཡོན་གཙང་བའི་ཕུལ་བྱུང་གི་སློབ་མ་མའོ་ཙེ་ཏུང་ཡིན་པ་ཤེས།
རྒྱ་ཡིག་རྙིང་མ་མའོ་ཙེ་ཏུང་ཞེས་འབྲི་སྐབས་ཏག་ཏག་པིར་རིས་ ཉེར་
བརྒྱད་ཡོད། དེའང་ཅིག་བྱས་ན་སྔ་ལྟས་ཡིན་ཤས་ཆེ། ཅིག་བྱས་ན་
སྐབས་འཁེལ་བ་འདྲ་ཡིན། “པིར་རིས་ཉེར་བརྒྱད་ཀྱི་སློབ་མ”ཞེས་པའི་
ཡིག་གཟུགས་དེ་གུང་ཁྲན་ཏང་ཞེས་པའི་“+”དང་འདྲའོ། ་ ་
གྲོགས་པོ་འགྲིག་རྒྱུའི་དམིགས་ཡུལ་ནི་ཐུན་མོང་ཐོག་བདེན་དོན་
འཚོལ་རྒྱུ་དང༌། རྒྱལ་སྐྱོབ་དམངས་སྐྱོབ། སྤྱི་ཚོགས་ལ་སྒྱུར་བཅོས་བྱེད་
རྒྱུ་དེ་ཡིན། རིག་གནས་གསར་པའི་ལས་འགུལ་དབྱར་མཚོ་རྒྱས་པ་ལྟར་
འཕྱུར་བ་དེས་གཞོན་ནུ་མང་པོ་ཞིག་ཡིད་མུག་པ་དང༌། སྐྱིད་ལུགས།
རྙིང་ཞེན་གྱི་བསམ་པའི་འཆིང་རྒྱ་ལས་འགྲོལ་ཐུབ་པ་བྱུང་། ཁོང་ཚོས་
， 72 ，



ཚན་རིག་དང་དམངས་གཙོར་ཁ་ཕྱོགས་ཤིང་། ཧུར་བརྩོན་གྱིས་ཤེས་བྱ་
གསར་པ་ཐོབ་འདོད་བྱེད་ཀྱི་ཡོད་ལ་ཀྲུང་གོར་འོད་ཟེར་ལྡན་པའི་མདུན་
ལམ་ཞིག་ཀྱང་བཙལ་ཐབས་བྱེད་ཀྱི་ཡོད། དེ་ལྟ་བུའི་བསམ་བློའི་ཤུགས་
རྐྱེན་འོག་མའོ་ཙེ་ཏུང་གི་གཟིགས་རྒྱ་དེ་བས་ཆེ་རུ་སོང་བས་གནད་དོན་
དགོངས་བཞེས་གནང་རྒྱུའང་ དེ་ བས་ གཏིང་ གཟབ་ ཏུ་ ཕྱིན། སྐབས་
འདིའི་དངོས་ཡོད་གནས་ཚུལ་གྱིས་མའོ་ཙེ་ཏུང་ལ་ངོས་འཛིན་དེ་འདྲ་ཞིག་
ཐོབ་པ་སྟེ། སྤྱི་ཚོགས་ལ་སྒྱུར་བཅོས་གཏོང་རྒྱུའི་དོན་ཆེན་དེ་དུས་ཡུན་
ཐུང་ངུའི་ནང་རྩ་བ་ནས་སྒྲུབ་མི་ཐུབ་ལ་མི་ཉུང་ཤས་ཤིག་གིས་གཏན་ནས་
སྒྲུབ་ཐུབ་པ་ཞིག་མ་ཡིན། དེས་ན་ངེས་པར་དུ་ཡིད་མཐུན་པའི་མི་མང་
པོ་ཞིག་དང་བློ་བརྟན་འགྱུར་མེད་ཀྱི་གྲོགས་པོ་མང་དག་ཅིག་ལྷན་དུ་སྲ་
ཞིང་བརྟན་པའི་ཚོགས་པ་ཞིག་ཏུ་སྒྲིག་བཙུགས་བྱས་ཏེ་སྟོབས་ཤུགས་ཧ་
ཅང་ཆེན་པོ་ཞིག་བྱུང་ན་གཞི་ནས་ནུས་པ་ཐོན་པ་ཡོང་གི་རེད་དགོངས་ཏེ་
ཁོང་གིས་གྲོགས་པོ་འཚོལ་འགོ་ཚུགས།
གྲོགས་པོ་འཚོལ་བའི་གསལ་བརྡ་བཏང་རྗེས། མའོ་ཙེ་ཏུང་གིས་
ཐུགས་རེ་ཆེན་པོ་བཅངས་ནས་ཉིན་ཤས་བསྒུགས་པས་སྔ་རྗེས་སུ་འབྲེལ་བ་
བྱེད་མཁན་གྱི་འཕྲིན་ཡིག་ལྔ་དྲུག་ཙམ་འབྱོར། མི་གྲངས་མང་པོ་མེད་
རུང་མའོ་ཙེ་ཏུང་ཐུགས་ཤིན་ཏུ་མཉེས་པོ་བྱུང་། ཁོང་གིས་གྲོགས་པོར་
སྤྲིངས་གནང་བའི་ཕྱག་བྲིས་ནང“ལོ་གཉིས་ཙམ་རིང༌ གྲོགས་པོ་འཚོལ་
བའི་འདུན་པ་ཆེ་བས་དབྱར་གསེང་རིང་གསལ་བརྡ་བྲིས་ནས་སློབ་གྲྭ་ཁག་
ལ་སྤྲིངས་པ་ལས། ད་ལམ་ལན་ཡོད་པ་མི་ལྔ་དྲུག་བྱུང་བས་ཉེ་དུས་བློ་
ཅུང་བདེ་པོ་བྱུང”ཞེས་བཀོད་གནང༌།།
སྐབས་ཤིག་རིང་འབད་བརྩོན་བྱས་པ་བརྒྱུད། མའོ་ཙེ་ཏུང་གིས་
，73 •



སྐུ་འགྲམ་དུ་བློ་སེམས་གཅིག་མཐུན་གྱི་གྲོགས་པོ་འགའ་ཤས་བྱུང་། ཁོ་ཚོ་
མང་ཆེ་བ་ནི་ཁྲང་ཧྭ་སློབ་འབྲིང་ཁག་གི་སློབ་མ་ཡིན་པ་དང་། ད་དུང་
སློབ་གྲྭ་འབྲིང་ཆུང་གི་དགེ་རྒན་ན་གཞོན་པ་ཡང་ཡོད། ཁོ་ཚོ་ནི་རྣམ་པ་
དག་ཅིང་སྐྱེ་སྟོབས་ཀྱི་དཔལ་དང་ལྡན་པའི་མི་ཡིན་ལ། སློབ་སྦྱོང་བྱེད་
འདོད་ཡོད་མཁན་དང་། དྲང་པོ་དྲང་བཞག་གི་ལས་ཀ་བྱེད་མཁན་གྱི་མི་
ཤ་སྟག་ཡིན་ཞིང༌། ཁོ་ཚོ་ཕལ་ཆེ་བ་གྲོང་གསེབ་ནས་ཡོང་བ་ཡིན་པས། །
དམངས་ཀྱི་ དཀའ་ སྡུག་ གསལ་ པོ་ ཤེས་ ཀྱི་ ཡོད་ སྟབས་ མང་ཚོགས་ ལ་
དབུགས་ལམ་གཅིག་འབྲེལ་ལྟ་བུའི་བརྩེ་སེམས་ཟབ་མོ་ཡོད། །
ཉིན་ཞིག་ས་རུབ་ཙམ་ལ། མའོ་ཙེ་ཏུང་དང་སློབ་གྲོགས་འགའ་
ཞིག་སྐད་ཆ་བྱས་ནས་སློབ་གྲྭའི་རྒྱབ་ངོས་ཀྱི་མིའོ་ཀོ་རི་རྩེར་འཛོམས། རི་
རྩེ་ནས་གཤམ་ལ་གཟིགས་སྐབས་སློབ་གྲྭའི་ཐོག་རྩེག་ཅན་གྱི་ཁང་པ་མཐོང་
ཐུབ་པ་ཙམ་མ་ཟད། ཕྲེད་ནས་གཡོད་ལུའུ་རི་བོའི་རི་རྩེ་མཐོང་ཐུབ། །
དེ་སྔ་མའོ་ཙེ་ ཏུང་དང་སློབ་གྲོགས་ཚོ་ མཚན་ མོ་འདིར་ ཕེབས་ནས་ རི་
གཤམ་གྱི་ཁྱིམ་ཚང་ཁྲི་སྟོང་མང་པོའི་ཆེམ་ཆེམ་སྒྲོན་མེའི་འོད་མདངས་ལ་
གཟིགས་བཞིན་གླེང་མོལ་སྣ་ཚོགས་གནང་གི་ཡོད། ད་རེས་ ཀྱང་དེ་
བཞིན་ནོ། ། མིག་སྔའི་གནས་བབས་སྐོར་གླེང་སྐབས་མའོ་ཙེ་ཏུང་གིས་
ཚོར་སྣང་ཟབ་མོའི་སྒོ་ནས“གསར་བརྗེའི་འབྲས་བུ་དེ་ཡོན་མགོ་རྒྱག་གིས་
འཁྱེར་གྱི་རེད་བསམ་མ་བྱུང༌། ཁོར་འཇོན་ཐང་ག་རེ་ཡོད་རེད” ཅེས་
གསུངས་པས། སློབ་གྲོགས་ཤིག་གིས་སེམས་ཁྲལ་དང་བཅས་ཏེ “ རང་
གིས་ཤོད་དང༌། སུས་ང་ཚོའི་རྒྱལ་ཁབ་ལ་འགོ་ཁྲིད་བྱས་ན་གཞི་ནས་རེ་
བ་ཡོད་དམ”ཞེས་དྲིས་པས།
“ཁང་ཡིའུ་ཝེའི་ལ་བསམ་ཚུལ་ཡག་པོ་དེ་འདྲ་ཡོད་ནའང་ཁོང་ནི་
• 74 ，



དུས་ལས་ཡོལ་ཚར་བའི་མི་རེད། སུན་ཀྲུང་ཧྲན་ནི་དངོས་གནས་ཀྱི་གཙོ་
འཛིན་ཞིག་ཡིན་ནའང་དམག་གི་དབང་ཆ་ཕྲན་བུ་ཙམ་ཡང་མེད” ཅེས་
མའོ་ཙེ་ཏུང་གིས་གསུངས།
“ད་ལྟ་ངེས་པར་དུ་སྟོབས་ཤུགས་གསར་པ་ཞིག་གིས་རྒྱལ་ཁབ་སྒྱུར་
བཀོད་གཏོང་དགོས་ཀྱི་འདུག”ཅེས་བཤད་པར། །
“ད་ག་རང་རེད”ཅེས་མའོ་ཙེ་ཏུང་གིས་མོས་མཐུན་གནང་བ་དང༌།
“རྒྱལ་ཁབ་སྒྱུར་བཅོས་བྱེད་ རྒྱུ་དེ་ང་ཚོ་ཚང་མས་ལག་པ་འགུལ་
དགོས་ཀྱི་རེད།”
“ང་རང་ཚོས་ཀྱང་ཁ་ནས་བཤད་པ་ལས་ལག་པ་མི་འགུལ་ན་མི་
འགྲིག ངེས་པར་དུ་མི་གང་མང་བསྡུ་རུབ་ཀྱིས་ཚང་མས་དད་པ་བྱེད་
སའི་སེམས་ཐག་ཆོད་པའི་ཕུགས་བསམ་ཞིག་འཛུགས་དགོས”ཞེས་དང༌། །
མའོ་ཙེ་ཏུང་གིས་མུ་མཐུད་ནས་“ང་རང་ཚོ་སློབ་གྲོགས་ཀྱི་ངོས་ནས་བཤད་
ན་མི་སྟོང་ཕྲག་གཅིག་ཙམ་ཡོད་པ་དེ་དག་གང་འདྲ་བྱས་ནས་སྐུལ་སློང་
དང་སྒྲིག་འཛུགས་བྱེད་དགོས་ཟེར་ན། །
སྔོན་ལ་ཕུལ་བྱུང་གི་རྐང་འཛིན་པ་འགའ་ཤས་འདེམས་དགོས།
མི་བཅུ་ཙམ་ལས་མ་བྱུང་ནའང་འགྲིག་གི་རེད། མི་བཅུ་ཙམ་དེས་སྲོག་
ཤིང་གཙོ་བོ་བྱས་ནས་སྤྱི་ཚོགས་ཀྱི་ཚོགས་པ་ཞིག་བཙུགས་རྗེས་ཚོགས་མི་
དེ་བས་མང་བ་བསྡུ་ལེན་བྱེད་ཆོག་གི་རེད”ཅེས་གསུངས་པས།
སློབ་གྲོགས་ཚོས“ ཡག་པོ་འདུག དེ་འདྲ་བྱས་ན་ཡག་པོ་འདུག”
ཅེས་བཤད།
1918ལོའི་ཟླ་4པའི་ཚེས་14ཉིན་ནི་གཟའ་ཉི་མ་ཞིག་རེད།
དེ་ཉིན་དཔྱིད་ཀྱི་རླུང་བུས་དྭངས་གཙང་གི་ཤང་ཅང་གཙང་པོའི་
•75 •



རླབས་རྒྱུན་གཅིག་མཇུག་གཉིས་མཐུད་དུ་སྐུལ་ཞིང༌། གཙང་འགྲམ་གྱི་
རྩི་ཤིང་རྣམས་ཉི་འོད་འོག་འདབ་ལོ་རྒྱས་ནས་འདུག གཡོད་ལུའུ་རི་
བོར་ཐང་ཤིང་དང་ཤུག་པས་སྔོ་ཐིང་ངེར་གནས་ཐོག་ སྟག་མའི་མེ་ཏོག་
བཞད་ནས་དེ་ཐོག་དམར་མདངས་རྒྱས། གཡོད་ལུའུ་རི་གཤམ་གྱི་ལེའུ་
ཚང་གི་བུ་ཚལ་ཧེ་སན་གྱི་ཁྱིམ་དུ་སྤྲོ་སེམས་རབ་ཏུ་འཕེལ་བའི་གཞོན་ནུ་
བཅུ་གསུམ་ལྷན་དུ་འཛོམས་ནས་ གསར་བརྗེའི་ཚོགས་པ་གསར་ པ་ སྟེ་
དམངས་གཙོ་གསར་པའི་སློབ་ཚོགས་ ཞེས་ པ་ མའོ་ཙེ་ཏུང་ སོགས་ ཀྱིས་
འཆར་འགོད་གནང་ནས་དབུ་བརྙེས་པ་རེད། །
ཚང་མས་ ནན་ ཏན་ གྱིས་ གོ་ སྡུར་བྱས་ པ་ བརྒྱུད་ སློབ་ ཚོགས་ ཀྱི་
དམིགས་ཡུལ་དང་སྒྲིག་ཡིག་གཏན་འཁེལ་བྱས། སློབ་ཚོགས་ཀྱི་དམིགས་
ཡུལ་ནི་“རིག་གཞུང་གསར་བཅོས་དང་། ཀུན་སྤྱོད་ལ་ཞུན་བརྡར། །
གོམས་སྲོལ་གྱི་བསམ་པར་ལེགས་བཅོས”བྱ་རྒྱུ་ཡིན་པ་དང་། སྒྲིག་ཡིག་
གིས་ཚོགས་མིས་ངེས་པར་དུ། གཅིག ཟོལ་སྦྱོར་བྱེད་མི་རུང་བ། །
གཉིས། སྦྱིད་ལུགས་བྱེད་མི་རུང་བ། གསུམ། འཕྲོག་བརླག་གཏོང་མི་
རུང་བ། བཞི། རྒྱུན་བཙུགས་རྩེད་མོ་རྩེད་མི་རུང་བ། ལྔ། འཆལ་པོ་
རྒྱུག་མི་རུང་བ་བཅས་ཀྱི་སྒྲིག་ལམ་ལྔ་པོ་སྲུང་དགོས་པའི་གཏན་འབེབས་
བྱས་ཡོད། དེ་བཞིན་ད་དུང་སློབ་ཚོགས་ཀྱི་རྩ་འཛུགས་ཚན་པ་དང༌། །
ཚོགས་འདུའི་བྱེད་སྒོ། ཚོགས་ར། ཚོགས་དངུལ་བཅས་དང་ཚོགས་མི་
གསར་པ་ཚོགས་ཞུགས་ཀྱི་འགྲོ་ལུགས་སོགས་གཅིག་གཅིག་གཉིས་གཉིས་
ཀྱིས་གཏན་འབེབས་བྱས་པ་དང་། ཚོགས་མི་གསར་པ་འཕེལ་རྒྱས་སྐོར་
ལ་གོ་སྡུར་བྱེད་སྐབས། མའོ་ཙེ་ཏུང་གིས“མི་མང་པོ་དགོས་ཀྱི་རེད། མི་
མང་ན་སྟོབས་ཤུགས་ཆེ་བས་ངེས་པར་དུ་ཚོགས་མི་གང་མང་འཕེལ་རྒྱས་
• 76 •



གཏོང་དགོས། འོན་ཀྱང་ཚོགས་སྤྱོད་ཡག་པོ་ཡོད་པ་དང༌། ཕུགས་
བསམ་ལྡན་པ། ཤེས་ཡོན་ ལྡན་ པ། ཡར་ཐོན་ གྱི་ བསམ་བློ་ ལྡན་ པ་
བཅས་ཀྱི་ན་གཞོན་ཡིན་ན་ང་ཚོས་གཞི་ནས་ཚོགས་མིར་ཞུགས་རྒྱུར་དགའ་
བསུ་ཞུ་དགོས”ཞེས་གསུངས་པས། ཚང་མས་ཁོང་གི་དགོངས་འཆར་ལ་
ཡིད་མཐུན་བྱས། མཇུག་ཏུ་ཚོགས་མི་ཞིང་ཆེན་གཞན་དང་ཕྱི་རྒྱལ་དུ་
འགྲོ་རྒྱུའི་སྐོར་ལ་གྲོས་སྡུར་རགས་ཙམ་གནང་བ་རེད།
ཚོགས་འདུས་ཤའོ་ཙེ་ཧྲན་ལས་སྤྱིར་བསྐོ་བཞག་བྱས་པ་དང་།
མའོ་ཙེ་ཏུང་དང་། གྲན་ཧུའུ་ནུང་ལས་བྱར་བསྐོ་བཞག་བྱས། ཡུན་
རིང་མ་སོང་བར་ ཤའོ་ཙེ་ཧཱན་ཕ་རན་སིར་ཐོན་པས། ཚོགས་པའི་ལས་
འགན་གཙོ་བོ་མའོ་ཙེ་ཏུང་གིས་འགན་བཞེས།
དམངས་གཙོ་གསར་པའི་སློབ་ཚོགས་དབུ་བརྙེས་པ་དེས་སྐྱེ་སྟོབས་
ཀྱི་དཔལ་འབར་བའི་གསར་བརྗེའི་ཚོགས་པ་ཞིག་ཀྲུང་གོའི་གསར་བརྗེའི་
ལོ་རྒྱུས་ཀྱི་གར་སྟེགས་ཐོག་དར་ཞིང་འཕེལ་བ་མཚོན་པ་རེད།།
• 77 •



“གཟུགས་པོར་སྦྱོང་བརྡར་སྤྲོད་པ།”
སློབ་གྲྭའི་ནང་དུ་མའོ་ཙེ་ཏུང་ནི་ སྙིང་རུས་ཆེ་ ཞིང༌ སློབ་ སྦྱོང་ལ་
བརྩོན་པ། ཞུམ་མེད་ཀྱིས་ལུས་པོར་སྦྱོང་བརྡར་གནང་མཁན་གྱི་སློབ་མ་
ཞིག་ཡིན་ཞིང་། ཁོང་གིས་སླད་ཕྱིན་རྒྱལ་ཁབ་དང་སྤྱི་ཚོགས་སྒྱུར་བཀོད་
ཀྱི་ལས་འགན་ལྗིད་པོ་འདི་འཁུར་ཐུབ་པ་ཞིག་དགོས་ན། བླ་ན་མེད་པའི་
ཀུན་སྤྱོད་དང༌། ཕུན་སུམ་ཚོགས་པའི་ཤེས་བྱ། སྟོབས་དང་ལྡན་པའི་
ལུས་པོ་ཞིག་དགོས། དེར་བརྟེན་ཁོང་གིས་མི་ཞིག་ལ་ངེས་པར་དུ་ཤེས་
རབ་བློ་གྲོས་ལྡན་དགོས་ལ། “ ལྕགས་ལྟར་མཁྲེགས་པའི་ལུས་པོ་ཞིག་
ཀྱང་དགོས་པའི་ངོས་འཛིན་གནང་གི་ཡོད” ལྕགས་ལྟར་མཁྲེགས་པའི་
ལུས་པོ་ཞེས་པ་ནི་ནད་གཞིས་མ་བཏུམ་པའི་བདེ་མོ་ཐང་མར་ཟེར། །
ཁོང་དགེ་འོས་སློབ་གྲྭ་དང་པོར་སློབ་སྦྱོང་གནང་རིང་གཟུགས་པོ་
དང་བློ་སྟོབས་སྦྱོང་བརྡར་གནང་རྒྱུ་རྒྱུན་ཆད་མྱོང་མེད། ཁོང་གིས་ལུས་
པོར་སྦྱོང་བརྡར་གནང་ཐབས་རྣམ་པ་ཧ་ཅང་མང་པོ་ཡོད་དེ། གཙོ་བོ་ཆུ་
གྲང་མོས་གཟུགས་པོ་འཁྲུ་བ་དང༌། ཉི་མ་ལྡེ་བ། ལྷགས་པ་དང་ཆར་
པའི་ནང་སྦྱོང་བརྡར་བྱེད་པ། ཆུ་རྐྱལ་བསྐྱོན་པ། རི་འཛེགས་པ། །
མཚན་མོར་ཐང་དུ་ཉལ་བ། ཐག་རིང་པོར་རྐང་ཐང་དུ་ཕེབས་པ་དེ་
བཞིན་ལུས་རྩལ་དང་དྲག་རྩལ་སོགས་སྦྱོང་གནང་གི་ཡོད། ཁོང་རང་
བྱུང་ཁམས་ཀྱི་ཆ་རྐྱེན་སྣ་ཚོགས་ལ་བརྟེན་ནས་ལུས་པོར་སྦྱོང་བརྡར་གནང་
རྒྱུར་མཁས་པོ་ཡོད་ལ་རང་ཉིད་ཀྱི་བྱེད་སྒོ་ཁག་བློ་སྟོབས་འཕེལ་རྒྱུ་དང་
，78 •



ཟུང་འབྲེལ་གནང་རྒྱུའི་གོམས་གཤིས་ཀྱང་ཡོད།
སློབ་གྲྭའི་ཆུ་ཁང་གི་འགྲམ་དུ་དྭངས་ཤིང་གཙང་བའི་ཁྲོན་པ་ཞིག་
ཡོད། མའོ་ཙེ་ཏུང་རྒྱུན་དུ་དེར་ཕེབས་ནས་ཆུ་གྲང་མོས་གཟུགས་པོ་འཁྲུ་
གི་ཡོད་ཅིང་། ཉིན་ལྟར་ཞོགས་པ་སྐྱ་རེངས་དང་པོའི་སྐབས་སློབ་གྲོགས་
གཞན་རྣམས་ད་དུང་གཉིད་ཁུག་བཞིན་ཡོད་ཀྱང་ཁོང་ཡར་བཞེངས་ཏེ་
ཁྲོན་པའི་འགྲམ་དུ་ཕེབས་ནས་ཁྲོམ་སྐྱོགས་ཀྱིས་ཆུ་ལེན་ཏེ་རང་གི་ལུས་
པོར་མགོ་ནས་མར་བཤོས་རྗེས་ཨ་ཅོར་གྱིས་ཕྱིས་གནང་། དེ་ལྟར་ཐེངས་
ཁ་ཤས་གནང་སྟེ་སྐར་མ་བཅུ་ཉི་ཤུ་ཕྱིན་ནས་གཟུགས་པོ་དམར་པོ་དང་ཚ་
པོ་ཆགས་རྗེས་སྟབས་བདེ་བའི་ལུས་སྦྱོང་གནང་སྲོལ་ཡོད། ཁོང་གིས་
ཐོག་མར་ཆུ་གྲང་མོས་ལུས་པོ་འཁྲུ་སྐབས་དབྱར་ཁ་ཡིན་ཞིང༌། དེ་ནས་
རིམ་བཞིན་སྟོན་ཁ་དང་། དགུན་ཁ་བར་རྒྱུན་འཁྱོང་བྱས་ཏེ་ཁ་བ་བབ་
ཅིང་ཆུ་འཁྱགས་ཐེབས་པའི་རྗེས་སུའང་ཁོང་གིས་ ད་དུང་ཆུ་གྲང་མོས་
གཟུགས་པོ་འཁྲུ་རྒྱུ་དེ་སྔར་བཞིན་རྒྱུན་འཁྱོངས་གནང་གི་ཡོད། ཁོང་
གིས་དུས་རྒྱུན་སློབ་ཕྲུག་ཚོར་ཆུ་གྲང་མོས་ལུས་པོ་བཀྲུས་ན་ཕན་པ་ཆེན་པོ་
གཉིས་ཡོད་དེ། གཅིག་ནས་ཁྲག་རྒྱུན་འཁོར་རྒྱུག་བྱ་རྒྱུར་ཕན་པ་དང་
ནད་འགོག་ནུས་པ་ཆེ་རུ་འགྲོ་ཐུབ། གཉིས་ནས་བློ་སྟོབས་འགྲན་ཟླ་བྲལ་
བ་དང་དཀའ་ངལ་སྣ་ཚོགས་ལས་རྣམ་པར་རྒྱལ་བའི་སྦྱོང་བརྡར་བྱེད་ཐུབ་
ཅེས་གསུངས་ཀྱི་ཡོད།
མའོ་ཙེ་ཏུང་གིས་སྙན་ཚིག་དེ་འདྲ་ཞིག་བརྩམས་མྱོང་ཡོད་ ད་དུང་
དྲན་ནམ། ཆུ་ཡི་གཞུང་དུ་བསྐྱོད་ནས་ཆུ་རྐྱལ་བྱེད་པ་དེ་རྦ་རླབས་དྲག་
པོར་གྲུ་གཟིངས་བསྐྱོད་དམ་ཅི།”དེ་ནི་དེ་སྔ་ཁོང་དང་བསམ་རྒྱ་ཆེ་ཞིང་བློ་
རིག་བཀྲ་བའི་སློབ་ གྲོགས་རྣམས་ ཤང་ཅང་གཙང་པོར་ཆུ་བརྒལ་བའི་
• 79 •



སྐབས་ཀྱི་གནས་ཚུལ་ཇི་མ་ཇི་བཞིན་བྲིས་གནང་བ་ཞིག་རེད། །
སློབ་གྲྭའི་སྒོའི་རྩར་རྦ་རླབས་སྔོན་པོ་ལང་ལོང་དུ་འཕྱུར་བའི་ ཤང་
ཅང་གཙང་པོ་ནི་ཆུ་རྐྱལ་རྒྱག་སའི་ས་ཆ་ཡག་པོ་ཞིག་ཡིན། མའོ་ཙེ་ཏུང་
གིས་རྒྱུན་དུ་སློབ་གྲོགས་འབོད་ནས་ཤང་ཅང་གཙང་པོའི་ཅུད་ཙེ་གླིང་གི་
ཉེ་འགྲམ་དང་ནན་ཧུའུ་གྲུ་ཁའི་བརྒྱུད་ལ་ཆུ་རྐྱལ་བསྐྱོན་པར་ཕེབས་ཀྱི་
ཡོད། ཁོང་ཆུང་དུས་ནས་ཆུ་བརྒལ་རྒྱུར་མཉེས་པོ་ཡོད་སྟབས་ཆུ་རྐྱལ་
མཁས་ལ་བློ་ཁོག་ཆེ་བ། དབུགས་ ཐག་རིང་བ་བཅས་ཀྱིས་ ཤང་ ཅང་
གཙང་པོ་ཕྲེད་བཅད་ཐུབ་པ་མ་ཟད། ཧོའུ་ཙེ་ཧྲེ་ཞེས་པ་ནས་རྒྱལ་བསྐྱོན་
ཏེ་ལེ་དབར་བཅུ་ཙམ་ཡོད་པའི་ཡེ་ལོ་ཞེས་པར་ཕེབས་ཐུབ་ཀྱི་ཡོད།ཐ་ན་
དགུན་དུས་སུའང་ད་དུང་གཙང་པོའི་ནང་དུ་ཆུ་བརྒལ་གནང་གི་ཡོད། །
ཁོང་དང༌ སློབ་ གྲོགས་འགའ་ཞིག་ གིས་ བྱང་ ལྷགས་ ལྡང་ བཞིན་ གནམ་
གཤིས་གྲང་ངར་ཆེ་བར་མ་ལྟོས་པར་སྔ་རྒྱུན་བཞིན་གཙང་པོར་ཆུ་བརྒལ་
གནང་གི་ཡོད་ལ་ཉེན་ཁའང་འཕྲད་མྱོང་ཡོད་དེ། ཐེངས་ཤིག་མའོ་ཙེ་
ཏུང་ཆུ་རྐྱལ་བསྐྱོན་བཞིན་གཙང་པོའི་ཕར་ཕྱོགས་སུ་སླེབས་གྲབས་ཡོད་
སྐབས། རྦ་རླབས་དྲག་པོས་དེད་ནས་ཉེན་ཁ་ཆེན་པོ་དང་འཕྲད། འོན་
ཏེ་སྟབས་ལེགས་པ་ཞིག་ལ་སློབ་གྲོགས་ཤིག་གིས་སྐྱོབ་ཐུབ་ པ་བྱུང༌། །
བཅིངས་འགྲོལ་བཏང་རྗེས་སློབ་གྲོགས་རྙིང་པ་དང་དེའི་སྐོར་གླེང་སྐབས་
ཁོང་གིས་དགོད་བྲོ་བའི་ངང་ནས་“ སྐབས་དེ་དུས་གལ་སྲིད་སློབ་གྲོགས་
དེས་སྐྱོབ་ཐུབ་མེད་ན་ང་ཧ་ལམ་འཇིག་རྟེན་ཕ་རོལ་ཏུ་ཕྱིན་ཟིན” ཞེས་
གསུངས། .
རི་འཛེག་རྒྱུ་དེའང་མའོ་ཙེ་ཏུང་གི་འཆར་ཅན་གྱི་ལུས་རྩལ་རྣམ་
གྲངས་ཤིག་རེད། དགེ་འོས་སློབ་གྲྭ་དང་པོ་ནས་བལྟས་ཚེ་གཙང་པོའི་ཕ་
• 80 •



རོལ་ནི་གཡོད་ལུའུ་རི་བོ་ཡིན། རི་བོ་འདིའི་སྟེང་དུ་ཁོང་དང་གྲོགས་པོ་
ཚོའི་རྐང་རྗེས་གང་སར་བཞག་མྱོང་ཡོད། ཐེངས་ཤིག་གནམ་སྐྱ་རེངས་
ཤར་ གྲབས་ཡོད་ སྐབས་ ཁོང་དང་ ཚལ་ ཧེ་སེན་ སོགས་རི་བོའི་རྩེ་མོར་
འཛེགས་ཏེ་རྒྱང་རིང་དུ་གཟིགས་སྐབས་ཕྱོགས་བཞིར་མདོག་ལྗང་གི་རྔ་
རླབས་རབ་ཏུ་འཕྱུར་བ་དང༌། གནམ་མཐར་འཇའ་ཚོན་རྣམ་པར་བཀྲ་
བ། གཙང་ཆུའི་ཐོག་བསྐྱོད་བཞིན་པའི་གྲུ་ཆུང་སོགས་རང་བྱུང་ཁམས་
ཀྱི་མཛེས་ལྗོངས་ཡོངས་སུ་རྫོགས་པ་སྣང་ངོར་འཆར་བའི་སྐབས། རི་
རྩེའི་ཡུན་ལུའུ་ཕོ་བྲང་གི་མདུན་དུ་ཡོད་པའི་ཝང་ཅང་བསིལ་ཁང་དུ་ཡོད་
པའི་ཆ་ཚིག“ཧེང་གཡོད་རི་བོར་སྨུག་སྤྲིན་ཡོངས་སུ་འཁྲིགས། ལྷུང་ལྷུང་
གཙང་པོ་ཏུང་ཐིང་མཚེའུར་བབས”ཞེས་པ་དེ་ཁོང་ཚོའི་ཡིད་ངོར་གསལ་
ལེར་དྲན་ནས་ཆ་ཚིག་འདིའི་གོ་དོན་མཐར་ཕྱིན་པ་ཉམས་ཞིབ་གནང་རྗེས།
དེ་མུར་བློ་རྒྱ་ཆེར་འཕེལ་བའི་སྣང་བ་འཆར་བཞིན་སྤོབས་པ་ནམ་མཁའ་
དང་མཉམ་པའི་ཚོར་སྣང་བྱུང་། ཡང་ཐེངས་ཤིག་གློག་དམར་འཁྱུག་པ་
དང་འབྲུག་སྒྲ་ལྡིར་ལྡིར་དུ་སྒྲོགས་བཞིན་རླུང་འཚུབ་ཆེར་དྲག་བབས་པའི་
མཚན་མོ་ཞིག་མའོ་ཙེ་ཏུང་གིས་དཔའ་ངར་ཆེར་སྐྱེད་ཀྱིས་དྲག་ཆར་རླུང་
འཚུབ་ལ་མ་འཛེམས་པར་གཡོད་ལུའུ་རི་རྩེར་ཡར་འཛེགས་རྗེས་སླར་ཡང་
མར་བབས་ཕེབས་ནས་ལུས་པོ་ཡོངས་རྫོགས་ཆུ་རལ་ཛར་ཛར་དུ་ཚལ་ཧེ་
སེན་གྱི་ཁྱིམ་དུ་ཕེབས། ཨ་མ་ཚལ་ལགས་ཀྱིས་གཟིགས་རྗེས་གནས་ཚུལ་
ཅི་ཞིག་བྱུང་བ་ཡིན་ནམ་སྙམ་ནས་དངངས་འཚབ་ཀྱིས“ ཅི་བྱས་སོང”
ཞེས་བཀའ་འདྲི་གནང་བར། མའོ་ཙེ་ཏུང་གིས་དལ་པོའི་ངང“ཅི་བྱས་
མ་སོང་ངས་དཔེ་ཆའི་ནང་གི་ལ་ཡི་འདབས་སུ་གནས་གྱུར་པས་དྲག་ཆར་
རླུང་བུས་མགོ་མི་རྨོངས་ཞེས་པའི་སྐད་ཆ་ཚིག་འདིར་ཉམས་ལེན་བྱས་པ་
，81 •



ཡིན”ཞེས་ལན་བསྐྱོན་པས། ཨ་མ་ཚལ་ལགས་བློ་བག་ཡངས་པོས་ཞལ་
མོ་ཤོར།
རྗེས་སུ་མའོ་ཙེ་ཏུང་དགེ་འོས་སློབ་གྲོགས་ཚོགས་པའི་སྤྱི་ཁྱབ་ཚོགས་
གཙོ་དང་སློབ་གསོ་ཞིབ་འཇུག་པུའི་པུའུ་ཀྲང་གཅིག་ལྕོགས་གནང་སྐབས།
ཁོང་གིས་གཙོ་བོ་ལས་དོན་གཉིས་དར་སྤེལ་གནང་ཡོད་པ་སྟེ། གཅིག་ནི་
རིག་གཞུང་ལ་ཞིབ་འཇུག་དང༌། གཅིག་ཤོས་ནི་ལུས་རྩལ་སྦྱོང་བརྡར་
བྱེད་རྒྱུ་དེ་ཡིན། དེའི་ཐད་ད་དུང་ཁོང་གིས་རྩོམ་ཡིག་སྤེལ་ནས་ཚང་མར་
ལུས་རྩལ་སྦྱོང་བརྡར་བྱས་ནས་གཟུགས་པོ་ཐང་པོ་ཞིག་ཡོང་བ་བྱེད་དགོས་
པའི་བཀའ་ གནང༌། ཁོང་གིས་རྩོམ་ ཡིག་ གི་ བརྗོད་ བྱ་ དང་ པོ་ འདིར་
“རྒྱལ་ཁབ་ཀྱི་སྟོབས་ཤུགས་ཞན་པ་དང་། དྲག་ཤུགས་དར་རྒྱས་སུ་འགྲོ་
མི་ཐུབ་པ། མི་རིགས་ཀྱི་གཟུགས་གཞི་ཉིན་རེ་བཞིན་ཉམས་ཞན་དུ་འགྲོ་
བ་བཅས་ནི་ཡིད་མུག་དགོས་པའི་རྣམ་པ་ཞིག་རེད” ཅེས་དང་། རྒྱལ་
ཁབ་ཀྱིས་ལུས་རྩལ་སྦྱོང་བརྡར་ལ་དོ་སྣང་མ་བྱས་པ་འདིར་ཐུགས་ཁྲལ་
ཆེན་པོ་གནང་བ་དང་། ཁོང་གིས་མི་དམངས་ལུས་ཁམས་བདེ་ཐང་མེད་
པ་དང༌། མཚོན་ཆ་མཐོང་བ་དང་སྐྲག་སྣང་བྱེད་མཁན་ཞིག་ཏུ་གྱུར་ཚེ་
ནུས་ལྡན་ངང་ཕྱི་དགྲ་འགོག་མི་ཐུབ་པའི་ངོས་འཛིན་གནང་གི་ཡོད་པ་
རེད། སྐབས་དེ་དུས་སློབ་གྲྭར་སློབ་ཚན་ཁག་ཧ་ཅང་མང་པོ་ཡོད་པས་
གཟུགས་པོ་ཡག་པོ་ཡོད་པའི་དར་མ་ཡིན་རུང་ཁུར་པོ་ལྕི་དྲགས་ཡོད་པས།
གཟུགས་གཞི་ཞན་པ་དང་། ནར་མ་སོན་པའི་སློབ་མས་འཁུར་མི་ཐུབ་པ་
སྨོས་ཅི་དགོས། སློབ་གྲྭས་ལུས་རྩལ་སྦྱོང་བརྡར་ལ་དོ་སྣང་མ་བྱས་སྟབས་
གསོ་སྐྱོང་བྱས་པའི་སློབ་གྲོགས་རྣམས་ལུས་པོ་གུག་ཞིང་ ཤ་རིད་པ་རི་བོ་
འཛེགས་སྐབས་དབུགས་ཧལ་ཞིང་ཆུ་རྐྱལ་རྒྱག་སྐབས་ཞྭ་འགྱུར་བ་སོགས་
• 82 •



མདོར་ན་ཚེའང་རིང་པོར་སོན་མི་ཐུབ་པས། ཁོང་གིས་ལོ་རྒྱུས་ཐོག་གི་མི་
སྣ་དཔེ་རུ་དྲངས་ནས་གསུངས་དོན། མིང་མཇུག་ཆིང་འགོའི་ཡན་ཞི་
ཀྲའེ་དང་ཁོང་གི་སློབ་མ་ལི་ཀང་ཀྲུའུ་ཡིས་ཞི་དྲག་གཉིས་ཀ་ལྡན་དགོས་
པའི་འདོད་ཚུལ་འཛིན་གྱི་ཡོད་པས། ཁོང་གཉིས་ཀ་ཚེ་རིང་པོ་བྱུང་བ་
དང་། ཆིང་རྒྱལ་རབས་ཀྱི་རིག་གཞུང་མཁས་ཅན་ཀུའུ་ཡན་ཝུའུ་ལུས་
རྩལ་སྦྱོང་རྒྱུར་དགའ་པོ་ཡོད་པས་ལོ་ན་རྒས་ཀྱང་ད་དུང་གནམ་འོག་ཡུལ་
གྲུ་ཀུན་སྐོར་ཐུབ་ཀྱི་ཡོད། འོན་ཏེ་ཧན་རྒྱལ་རབས་ཀྱི་མཁས་དབང་རྩྭ་
དབྱི་ཞེས་པ་འདི་མ་གཞི་ཡོན་ཏན་དང་འཇོན་ཐང་ཆེན་པོ་ཡོད་ཀྱང་ལོ་
སུམ་ཅུ་སོ་གསུམ་ལས་འཚོ་ཐུབ་མེད་པ་དང༌། ཐང་རྒྱལ་རབས་ཐོག་མའི་
གྲགས་ཅན་རྩོམ་ པ་པོ་ཝང་བོའོ་ཡང་ལོ་ཉེར་བརྒྱད་ལ་འདས། དེར་
བརྟེན་ཁོང་གིས་ལུས་རྩལ་སྦྱོང་བརྡར་ནི “ རང་ངོས་ནས་བཤད་ན་ཨང་
དང་པོར་འཇོག་དགོས་ངེས་དང”ལུང་རྩལ་སྦྱོང་བརྡར་ཡག་པོ་བྱུང་ཚེ་
གཞི་ནས“ལུས་ཁམས་བདེ་ཐང་བྱུང་སྟེ་རྒྱལ་ཁབ་སྲུང་སྐྱོབ་ཀྱི་ནུས་པ་
འདོན་ཐུབ” ཁོང་གིས་ད་དུང་སློབ་གྲྭས་སློབ་ཆུང་སློབ་མར་འོས་འཚམ་
གྱིས་ལུས་ཁམས་འཚར་ལོངས་ཀྱི་ཤེས་བྱ་ངོ༌སྤྲོད་བྱ་རྒྱུར་དོ་ སྣང་བྱེད་
དགོས་ཤིང༌། ཤེས་བྱ་དང༌། ཀུན་སྤྱོད། གཟུགས་པོ་གསུམ་གྱི་སློབ་
གསོ་བྱེད་རྒྱུ་དེ་གལ་ཆེ་ཆུང་གཅིག་ཏུ་འཛིན་དགོས་པ་ལས་ཕྱོགས་རེས་ཀྱི་
བསམ་པ་ཡོད་མི་ཉན་པའི་འདོད་ཚུལ་འཛིན་གནང་གི་ཡོད། ཁོང་གིས་
གསོན་ཉམས་ལྡན་པའི་སྒོ་ནས“ལུས་པོ་ནི་ཤེས་བྱ་བླུགས་སའི་སྣོད་དང་། །
ཀུན་སྤྱོད་ནི་ཤེས་བྱ་གནས་བཅའ་བའི་ཁྱིམ་དུ” དཔེ་བཞག་ནས་ཀུན་སྤྱོད་
དང་ཤེས་རིག་གཟུགས་པོ་བཅས་གསུམ་གྱི་འབྲེལ་བ་དེ་རྩོད་སྒྲུབ་རིག་པས་
ཁུངས་སྐྱེལ་གནང་།
•
83 •



མའོ་ཙེ་ཏུང་གཞོན་ནུའི་དུས་ནས་དེ་ལྟ་བུའི་བློ་བརྟན་འགྱུར་མེད་
དང༌། ཞུམ་པ་མེད་པའི་སྒོ་ནས་སྦྱོང་བརྡར་གནང་བར་བརྟེན་དགུང་ལོ་
བདུན་ཅུར་ཕེབས་ཀྱང་ “ ལེ་དབར་ཁྲི་ཡི་འབྲི་ཆུ་འཕྲེད་བཅད་དང་།”
“རླུང་དང་རྦ་རླབས་ཇི་ལྟར་ཆེ་ནའང་དབེན་པའི་ཁྱམས་རར་སྤྲོ་འཁྱམ་
བྱེད་ལས་ལྷག་པའི་སྣང་བ་ཙམ་ལས་མེད་པ་དེས” བློ་སྟོབས་དེ་སྔ་ལས་
ཞན་པར་མི་མངོན།
• ༠4 •



“སྤྲང་པོས”ཡུལ་བསྐོར་བ།
ཤིན་ཏུ་མཛེས་སྡུག་ལྡན་པའི་དབྱར་ཁའི་ཞོགས་པ་ཞིག་ལ། མའོ་
ཙེ་ཏུང་སྔ་པོ་ནས་སློབ་གྲྭར་ཕེབས། ལུས་ལ་སྔ་རྒྱུན་བཞིན་བཀྲུས་ནས་
དཀར་པོ་ཆགས་པའི་རས་གོས་དེ་དང་། ཕྱག་ཏུ་ཉི་གདུགས་ཤིག་དང་།
འབོག་འགྲིལ་ཆུང་ཆུང་ཞིག་བསྣམས་འདུག འབོག་འགྲིལ་ནང་བརྗེ་
ལེན་གནང་བྱེད་ཀྱི་གྱོན་ཆས་དང་། ཨ་ཅོར། ཟིན་དེབ། སྤུ་སྨྱུག
སྣག་བུམ་གཅིག་བཅས་འགྲིལ་འདུག བཞར་མ་ཐག་པའི་དབུ་རིལ་ལ་
ཉི་འོད་ཕོག་ནས་འོད་ཆེམ་ཆེམ་བྱེད་ཀྱི་འདུག དབྱར་ཁའི་གུང་གསེང་
སྐབས་ཡིན་པས་སློབ་གྲོགས་ཚོས་དེ་ལྟ་བུའི་བྱད་དབྱིབས་མཐོང་སྐབས་
ཕལ་ཆེར་ཁྱིམ་ལ་ལོག་མཁན་རེད་སྙམ།
བསམ་ཡུལ་ལས་འདས་པ་ཞིག་ལ། ཁོང་དང་སློབ་གྲོགས་ ཞའོ་
ཡུད་གཉིས་ཁྲང་ཧྥ་ནས་ཐོན་ཏེ། ཧྲའོ་ཧྲན་ཕྱོགས་ལ་མ་ཕེབས་པར་ཉིང་
ཤང་ཕྱོགས་སུ་བསྐྱོད་སའི་རྡོ་བཅལ་གྱི་ལམ་བརྒྱུད་དེ་ཕེབས། དེ་ནས་
བཟུང་རྫོང་ཁག་ལྔ་ལ་བསྐྱོད་ནས་ཡུལ་ཁམས་གཞན་དུ་སློབ་སྦྱོང་གི་བྱེད་
སྒོ་བརྩམས། “ ཡུལ་ཁམས་གཞན་དུ་སློབ་སྦྱོང་བྱེད་པ” ཞེས་པ་ནི་སྤྱི་
ཚོགས་རྙིང་པའི་སྐབས་ཕུགས་རེ་ཤོར་བའི་ཤེས་ལྡན་པ་རྣམས་འཚོ་བ་
འཁྱོལ་ཐབས་མེད་སྟབས་གང་སར་འཁྱམས་ནས་མི་གཞན་ལ་ཆ་ཡིག་བྲིས་
ཏེ་འཚོ་ཐབས་བྱེད་པ་དེ་ལ་ཟེར། མདོར་ན་སྤྲང་པོ་དང་ཅང་ཁྱད་མེད།
མའོ་ཙེ་ཏུང་གིས་དེ་འདྲའི་གོམས་སྲོལ་རྙིང་པར་ནང་དོན་གསར་པ་བཅུག་
གནང་སྟེ། བྱ་ཐབས་འདིར་བརྟེན་ནས་གྲོང་གསེབ་ཀྱི་ཞིང་པའི་འཚོ་
བའི་གནས་བབས་དང་། ཞིང་ལས་ཐོན་སྐྱེད་ཀྱི་གནས་ཚུལ། དེ་བཞིན་
• 85，



ས་གནས་སོ་སོའི་ལོ་རྒྱུས་ཀྱི་འཕེལ་རིམ། ས་ཁམས་ཆགས་ཚུལ། ཡུལ་
གོམས་གཤིས་ལུགས་སོགས་དེབ་ཀྱི་ཐོག་ནས་ཤེས་ཐབས་བྲལ་བའི་དོན་
དངོས་མང་པོ་ཤེས་རྟོགས་གནང་། དེ་གཅིག་ནས་བྱ་བ་གསར་པ་ཞིག་
རེད་ལ་གཉིས་ནས་དོན་སྙིང་ལྡན་པ་ཞིག་ཀྱང་རེད། དེ་ཡང་དབྱར་ཁའི་
གུང་སེང་སྔ་ཉིན་གྱི་མཚན་མོ་མའོ་ཙེ་ཏུང་ གིས་ ཞའོ་ཡུད་དང་ གོ་སྡུར་
གནང་ནས་ང་ཚོས་དོན་དངོས་དང་འབྲེལ་བ་བྱེད་དགོས་ལ་སྤྱི་ཚོགས་ལ་
རྒྱུས་མངའ་ཡོད་པའང་དགོས་པས། ངེས་པར་དུ་ཞིང་ཁུལ་དུ་ཕྱིན་ནས་
བརྟག་དཔྱད་ཅིག་བྱེད་དགོས་གསུངས། ཞའོ་ཡུད་ཀྱིས་མའོ་ཙེ་ཏུང་གི་
དགོངས་དོན་ཤེས་ཏེ་མོས་པ་ཆེན་པོས“ང་ཚོ་སྔ་ ་ ས་ནས་ ཐག་རིང་འགྲུལ་
བཞུད་ཅིག་བྱེད་དགོས་ཀྱི་རེད” ཅེས་ བཤང་ ལེ་ ནས་ ཁོང་ གཉིས་ཀྱིས་
ཐེངས་དེའི་དབྱར་ཁའི་གུང་སེང་གི་དུས་ཚོད་བེད་སྤྱད་དེ་སློབ་གྲྭ་ནས་
ཞལ་གྱེས་ཏེ་ས་མཐའ་བསྐོར། །
དེ་ནི་1917ལོའི་དབྱར་ཁ་བྱུང་བའི་གནས་ཚུལ་ཏེ།
གྲོང་གསེབ་ཀྱི་ལམ་ཆུང་བརྒྱུད་ནས་ཕེབས་སྐབས། སྔོ་ལྗང་མཛེས་
ལྗོངས་འདྲེན་བྱེད་ཡུལ་དུ་འཆར། མགོ་ཐོག་ཉི་ཟེར་མེ་ལྟར་ཚ་བ་དང༌། །
བཀྲེས་སྐོམ་གྱིས་མནར་བས། ཁོང་ཐོག་མར་ཐུགས་སྤྲོ་སྣང་ལྡན་ཀྱང་ཉི་
མ་བཞུད་འགྲོ་བའི་སྐབས་ལམ་བར་གྱི་དཀའ་ཚེགས་དང་བཀྲེས་སྐོམ་སྡེབ་
པས་ཐོག་མའི་སྣང་བ་སྐྱིད་པོ་དེ་ཕྲལ་མར་ཡལ་ནས་བཟོད་པར་དཀའ་
བའི་བཀྲེས་སྐོམ་གྱི་གནས་སུ་གྱུར། །
མཐར་གྲོང་ཚོ་ཞིག་རྙེད། འོན་ཏེ་རི་སྟོང་དེ་ལྟ་བུར་མི་ཚང་ཧ་ལམ་
ཡོད་ཀྱི་མ་རེད་སྙམ་ནས། སྐད་ཆ་དྲིས་སྐབས་རི་ཁུག་འདིའི་ནང་ད་དུང་
ལོ་རྒས་དགོངས་ཞུ་གནང་བའི་མི་དྲག་ཅིག་བཞུགས་ཡོད་པ་མཁྱེན་ནས་
• 86 •



ཁོང་གཉིས་དེ་མུར་སེམས་ཤུགས་འཕེལ།
“མི་དྲག་དེའི་མཚན་ལ་གང་ཞུ་གི་ཡོད་དམ”་ ཞེས་དྲིས་པས།
“ལིའུ་ཧན་ལིན།”
“ཡག་པོ་བྱུང་། ད་ཡག་པོ་བྱུང་། སྐུ་ཞབས་ལིའུ་ལགས་དེ་རིང་
ངེད་གཉིས་ཀྱི་སྦྱིན་བདག་རེད།”
“ང་གཉིས་ཇི་ལྟར་བྱས་ཏེ་ཁོང་གི་སྐུ་གམ་དུ་བཅར་རམ། གལ་
སྲིད་ཁོང་གིས་མཇལ་ཁ་མ་གནང་ན་ཇི་ལྟར་བྱེད་དམ།”
“འོ། དེ་ལྟར་རང་རེད། ཁྱེད་རང་གིས་བྱས་ན།”
“སྙན་ཚིག་ཅིག་བྲིས་ཏེ། ང་ཚོ་ཡོང་དོན་གང་ཡིན་མཚོན་པར་
བྱས་ན་གང་འདྲ་འདུག”
སཡག་པོ་འདུག ངས་བསམ་བློ་ཞིག་བཏང་” མའོ་ཙེ་ཏུང་གིས་
ཚིག་རྐང་དང་པོ་དེ་འདྲ་བྲིས་ན“ ལ་རླུང་བརྒྱབ་ནས་ཡུལ་ཁམས་དེ་རུ་
འབྱོར།”
ཚིག་རྐང་གཉིས་པ་དེ། “ མཁས་དབང་ཁྱེད་ཉིད་མཇལ་བར་
འདོད་ནས་འོང་།”
དེའི་མཇུག་ཏུ། “ལམ་བར་སྤྲིན་དཀར་ཤེལ་གྱི་རྒྱ་མཚོ་འདྲ”ཞའོ་
ཡུད་ཀྱིས་ཚིག་དེར་མཐུད་དེ། “ཞོགས་པའི་ཟིལ་པས་གྱོན་ཆས་ཡོངས་
སུ་བརླན།” ཞེས་མའོ་ཙེ་ཏུང་གིས་མཇུག་བསྡུ་བའི་ཚིག་ཁ་སྐོང་གནང་སྟེ་
ཁོང་གཉིས་ཀྱིས་སྙན་ཚིག་བྲིས་ཏེ་ལིའུ་ཧན་ལིན་གྱི་ཁྱིམ་ལ་ཁ་ཕྱོགས་ཏེ་
བསྐྱོད། །
རི་ལྡེབས་ལ་གྲལ་ལྟར་སྒྲིག་པོའི་སྔོ་ལྗང་ལྗོན་ཤིང་གིས་མཛེས་རྒྱན་
སྤྲས་པའི་དཀྱིལ་དུ་ཁང་བཟང་དཀར་པོ་ཞིག་ཡོད་པ་དེའི་སྐར་ཁུང་དང་
• 87.



མདུན་ངོས་ཀྱི་རྡོའི་ཀ་བ་ནི་ཁ་དོག་དམར་པོ་ཡིན་པ་དང་། མཐའ་སྐོར་
གྱི་ལྕགས་རིའི་སྟེང་དུ་རྫ་གཡམ་ནག་པོ་གཡོགས་པ་དང་སྒོ་རའི་གཞོགས་
གཉིས་ལ་ཤིང་པད་མའི་མེ་ཏོག་དམར་ཁྲ་ཆིལ་བཞད་ནས་ཡོད་ཅིང་།
སྒོའི་མདུན་ངོས་ལ་ཆུ་འཛིན་ཆེན་པོ་ཞིག་ཡོད་པ་དེའི་ནང་ཤིན་ཏུ་ཆེ་བའི་
པད་མའི་འདབ་ལོ་སྔོ་ལྗང་ཅན་དང་མཛེས་མདངས་རྣམ་པར་བཀྲ་བའི་
པད་མ་མེ་ཏོག་དམར་ཆིལ་ལེ་བར་བཞད་ནས་ཡོད་པ་དེ་དག་རི་མོ་བས་
བྲིས་མ་ཐག་པའི་མཛེས་རིས་ཤིག་དང་མཚུངས། བཀྲག་རྩི་བྱུག་པའི་
རྒྱལ་སྒོའི་ཐོག་ཏུ་ཆ་ཡིག་འདི་འདྲ་ཞིག་བྲིས་ཡོད་པ་སྟེ། “ རང་གིས་
གཞན་ལ་ཕན་འདོགས་པས། གཞན་གྱིས་རང་ལ་འདི་ལྟར་བྱེད” ཅེས་སོ།།
དེ་ནི་ལིའུ་ཧན་ལིན་གྱི་ཕྱག་བསྟར་མ་ཡིན་འདུག །
མའོ་ཙེ་ཏུང་གིས་ཤུགས་ཆེན་པོས་སྒོ་བརྡུང་གནང་བས། སྒོ་རའི་
ནང་ནས་དེ་མུར་ཁྱིས་རྨུག་པའི་སྒྲ་བྱུང༌།
སྒོ་སྲུང་བགྲེས་སོང་ཞིག་མར་ཕེབས་ནས་སྐད་སྒྲ་ཆེ་བའི་ངང་ནས
“ག་རེ་བྱེད་མཁན་ཡིན་ནམ”ཞེས་དྲིས་པར་མའོ་ཙེ་ཏུང་གིས་སྒོའི་སེར་
ཁར་ཞལ་གཏད་ནས“ ང་ཚོ་ནི་གྲོང་ཁྱེར་ནས་ཡོང་བ་ཡིན། ལིའུ་ཧན་
ལིན་ལ་ཕྱག་བྲིས་ཤིག་འབུལ་བར་བཅར་བ་ཡིན”ཞེས་ཞུས།
བགྲེས་སོང་གིས་ཡི་གེ་དེ་སྒོའི་སྲུབས་ནས་ཕར་ལེན་ཏེ་ཅུང་གཤིས་
ཀ་འཇམ་པོའི་ངང“ཁྱེད་གཉིས་ཕྲན་ཙམ་སྒུག་རོགས་གནང”ཞེས་བཤད།
ཁྱི་འདིས་བགྲེས་སོང་གི་བཀའ་མོལ་དོན་རྟོགས་པ་ཇི་བཞིན་དེ་མུར་
རྨུག་མཚམས་བཞག་ནས་མཇུག་མ་གཡུག་གཡུག་བྱེད་བཞིན་ ཕར་འགྲོ་
ཚུར་འོང་བྱས་ནས་བསྡད།
ཡུད་ཙམ་སོང་རྗེས་བགྲེས་སོང་དེ་མར་ཕེབས་ནས་སྒོ་ཕྱེས་ཏེ་ཁོང་
• 88 •



གཉིས་སྒོ་རའི་ནང་དུ་ཁྲིད། ཁོང་གཉིས་ཀྱིས་ཁང་པའི་དཀྱིལ་སྒོ་ནས་
འཛུལ་ཏེ་ཁང་པ་ཆེན་པོ་ཞིག་བརྒྱུད་ནས་ཕེབས། ཁང་པ་ཆེན་པོ་དེའི་
གྱང་ལྡེབས་སུ་ལྡེབས་རིས་ཀྱིས་ཡོངས་སུ་ཁེབས་ཡོད། ཞིབ་ཕྲ་གཟིགས་
ལོང་མ་བྱུང་བར། བགྲེས་སོང་རྗེས་སུ་འབྲངས་པས་ཁང་པ་ཆུང་ཆུང་
ཞིག་ཏུ་ཁྲིད། ཁང་པ་དེ་ལེའུ་ཧན་ལིན་གྱི་དཔེ་ཁང་ཡིན་པ་འདྲ།
མཐར་ལིའུ་ཧན་ལིན་ཕྱིར་ཕེབས་བྱུང་། ཁོང་སྐུ་གཟུགས་ཆུང་ལ་
སྟོད་ཅུང་སྒུར་ཙམ་ཡིན་འདུག་པས་དེ་བས་ཆུང་བར་མངོན། དབུ་སྐྲ་བྱི་
བ་དང་སྨྲ་ར་དཀར་པོ་ཐ་རེ་ཐོ་རེ་ཡོད་པས། ཕལ་ཆེར་དགུང་ལོ་བདུན་
ཅུ་ཙམ་རེད་འདུག འོན་ཀྱང་སྐུ་རྒས་མདངས་རྒྱས་དང་ཡང་ཤ་དོད་པོ་
ཞིག་སྣང་། ཁོང་གིས་ལྭ་བ་དཀར་པོ་ཞིག་མཆོད་ཡོད་པ་དང་ཕྱག་ཏུ་
གྲུའུ་ཙེའི་རླུང་གཡབ་ཅིག་བསྣམས་འདུག ཁོང་གིས་ཡ་མཚན་ངང་སློབ་
མ་གཉིས་པོར་གཟིགས།
མགོ་རིལ་ཡིན་པའི་སློབ་མ་གཉིས་ཀྱིས་གུས་ཕྱག་ཕུལ་བས།
ཁོང་གིས“ཁྱེད་གཉིས་ཆ་ལུགས་དེ་འདྲ་བྱེད་དགོས་དོན་གང་ཡིན”
ཞེས་བཀའ་འདྲི་གནང་ཐོག་སྨིན་མ་ཅུང་བསྡུས་ནས་“ཁྱེད་གཉིས་ལ་བར་
ཆད་གང་བྱུང་ངམ། བཞུགས་དང༌། བཞུགས་དང”ཞེས་གསུངས།
ན་གཞོན་གཉིས་པོས་མར་བསྡད་དེ་ཕར་ལྟ་ཚུར་ལྟ་བ་བྱེད་པ་ལས་
བཀའ་མོལ་ཞུ་ཚོད་མི་ཐེགས། །
ལིའུ་ཧན་ལིན་གྱིས“ཁྱེད་གཉིས་ལ་ལམ་བར་ཇག་པ་ཐུག་མ་བྱུང་
ངམ”གསུངས་ནས་མར་བཞུགས། མའོ་ཙེ་ཏུང་གིས་“ཐུག་མ་བྱུང་། ང་
གཉིས་ལ་གནས་ཚུལ་གང་ཡང་འཕྲད་མ་བྱུང་།”
“ཁྱེད་གཉིས་ག་ནས་ཡོང་བ་ཡིན་ནམ། གང་དུ་འགྲོ་མཁན་ཡིན”
• 89 •



ཞེས་གསུང་བཞིན་དུ་ལིའུ་ཧན་ལིན་གྱིས་སྙན་ཚིག་དེར་སླར་ཡང་གཟིགས།
“ང་ཚོ་ཁྲང་ཧྲ་ནས་ཡོང་བ་ཡིན། ཉིང་ཤང་རྫོང་ལ་འགྲོ་རྩིས་ཡོད”
ཅེས་ཞུས་པས།
“ཁྱེད་གཉིས་ཁྲང་ཧྲ་ལ་ག་རེ་བྱེད་མཁན་ཡིན་ནམ” ཞེས་བཀའ་
འདྲི་གནང་བས།
“ང་གཉིས་ནི་ཞིང་ཆེན་གྱི་སློབ་མ་ཡིན་པས། གུང་སེང་རིང་སྤྱི་
ཚོགས་ལ་བརྟག་དཔྱད་བྱེད་བསམ་བྱུང་ ”ཞེས་ཞུ་སྐབས།
“ཁྱེད་གཉིས་ཕྱི་རྒྱལ་བའི་སློབ་གྲྭའི་ནང་སློབ་སྦྱོང་བྱེད་ཀྱི་ཡོད་པས་
ངས་ཤེས་སོང་། ཁྱེད་གཉིས་ནི་ཕུགས་བསམ་ལྡན་པ་ཞིག་རེད་འདུག
ཀྲུང་གོར་ཕུགས་བསམ་ལྡན་པའི་གཞོན་ནུ་མང་ཙམ་དགོས་ངེས་རེད”
ཅེས་གསུང་བཞིན་ལིའུ་ཧན་ལིན་གྱིས་གཞོན་ནུ་གཉིས་ལ་གཟིགས་ཀྱིན་དུ
“ཁྱེད་གཉིས་ཕྱི་རྒྱལ་བའི་སློབ་གྲྭའི་ནང་སློབ་སྦྱོང་བྱེད་ཀྱི་ཡོད་ཀྱང་སྙན་
ངག་རྩོམ་ཤེས་ཀྱི་འདུག ཁྱེད་གཉིས་ཀྱིས་ཡག་པོ་ བརྩམས་བཞག་
ཡིག་གཟུགས་ཀྱང་ཡག་པོ་འདུག”ཅེས་གསུངས། །
“ང་ཚོས་སློབ་གྲྭའི་ནང་སྙན་ངག་སྦྱོང་གི་ཡོད་པ་མ་ཟད། ད་དུང་
གནའ་རབས་ཀྱི་དཔེ་དེབ་ལ་ཞིབ་འཇུག་བྱེད་ཀྱི་ཡོད” ཅེས་དང་“ རྒྱལ་
ནོར་བརླགས་ན་མི་འགྲིག”ཅེས་ཞའོ་ཡུད་ཀྱིས་བཤད།
“ཨོའོ། ཁྱེད་ཚོས་གནའ་བོའི་དཔེ་ཆར་ཞིབ་འཇུག་བྱེད་ཀྱི་ཡོད་པ་
རེད། གནའ་བོའི་དཔེ་ཆ་ག་རེ་རེད”
མའོ་ཙེ་ཏུང་གིས་《གཞུང་བཅུ་གསུམ་》དང༌། 《ལའོ་ཙེ》
《ཀློང་ཙེ་》….”ཞེས་གསུངས།
“ཁྱེད་ཚོས་《ལའོ་ཙེ་》དང་《ཀོང་ཙེ་》གཉིས་ལ་ཞིབ་འཇུག་བྱེད་
•90 •



མྱོང་ཡོད་ན་ཁྱེད་ཚོས་བྱས་ན་དེ་གཉིས་ལ་འགྲེལ་པ་སུས་ཡག་ཤོས་བྱས་
ཡོད་དམ” “（ལའོ་ཙེ་》ལ་ཝང་པིད་ཀྱིས་འགྲེལ་པ་ཡག་ཤོས་བྱས་ཡོད་
པ་དང་། 《ཀློང་ཙེ་》ལ་ཀོའོ་ཤང་གིས་འགྲེལ་པ་ཡག་ཤོས་བྱས་ཡོད”ཞུས་
པས། །
“ད་ག་རང་རེད། ང་མོས་མཐུན་ཡོད”ཅེས་ལིའུ་ཧན་ཀིན་སྤྲོ་སྣང་
ལྡན་པའི་ངང་ཁྱེད་ཚོ་ཕ་ཡུལ་ག་ནས་ཡིན་ནམ”ཞེས་པས།
མའོ་ཙེ་ཏུང་གིས“ང་ཤང་ཐན་ནས་ཡིན”ཞེས་ཞུས།
ཞའོ་ཡུད་ཀྱིས“ ང་ ཤང་ ཤང་ནས་ཡིན” ཞེས་དང་མའོ་ཙེ་ཏུང་ལ་
མཛུབ་མོ་བཙུགས་ནས“ཡིན་ནའང་ང་ཚོའི་དབར་བར་ཐག་རིང་པོ་མེད”
ཅེས་ཞུས།
ལིའུ་ཧན་ལིན་གྱིས་རླུང་གཡབ་དལ་བུས་གཡུག་བཞིན“ ཙེང་གོ་
ཧྥན་ཤང་ཤང་གི་མི་རེད”“ཧུའུ་ནན་ལ་ཁོང་ཡོད་པས་དྲག་རྩལ་ཐད་སྐད་
གྲགས་བྱུང་བ་རེད།”
“ད་ག་རེད”ཞའོ་ཡུད་ཀྱི་གདོང་པར་རང་བཞིན་གྱིས་སྤོབས་ཉམས་
ཅུང་ཐོན་ནས“ ངའི་ཡང་མེས་ཀྱི་ ཕས་ཙེང་གོ་ཧྥུན་གྱི་ཁྱིམ་དུ་དགེ་རྒན་
བྱེད་མྱོང་ཡོད”ཅེས་ཞུས།
“ཁོང་ཙེང་ཚང་གི་དགེ་རྒན་ཡིན་ན་མཁས་པ་ཕུལ་དུ་བྱུང་བ་ཞིག་
ཡིན་ངེས་རེད། ཁྱེད་ཚོ་ཕྲན་ཙམ་སྒུག་ཨང” ཞེས་གསུང་བཞིན་ཡར་
བཞེངས་ནས་ནང་སྦུབ་ཏུ་ཕེབས། ཕྲན་ཙམ་ནས་འཛུམ་དམུལ་དམུལ་
ངང་ཕེབས་ནས་ལྟོ་ཟ་རྒྱུའི་གྲོས་ཙམ་མེད་པར་ཞིང་ཁ་ཆེ་བའི་ཕུ་དུང་ནང་
ནས་ཤོག་འཐུམ་དམར་པོ་ཞིག་བཏོན་ཏེ་གཞོན་ནུ་གཉིས་ལ་གནང་།
ཞའོ་ཡུད་ཀྱིས་ཤོག་འཐུམ་ཚུར་བླངས་ནས་མའོ་ཙེ་ཏུང་ལ་མིག་ཟུར་
• 91 •



ཞིག་བལྟས། མའོ་ཙེ་ཏུང་གིས་སྔ་ས་ནས་ཤོག་འཐུམ་འདིའི་བཟོ་ལྟའི་
ཐོག་ནས་དེའི་ནང་དངུལ་ མི་ཉུང་ བ་ ཞིག་ཡོད་པ་ཚོད་ དཔག་ ཐིག
གཞོན་ནུ་གཉིས་ཀྱིས་གུས་ཕྱག་འབུལ་བཞིན“ རྒན་རབས་ཀྱིས་སློབ་མར་
རོགས་དངུལ་གནང་བར་ཐུགས་བརྗེ་ཆེ”ཞུས་ནས་ཐོན།།
སྒོ་ལས་ ཐོན་མ་ཐག་ཁོང་གཉིས་ ཀྱིས་ ཤོག་འཐུམ་ཁ་ ཕྱེས་ནས་ལྟ་
སྐབས། དོང་ཙེ་བཞི་བཅུ་ཡོད་པ་རེད། དེ་གང་བྱེད་རྩ་བ་ནས་གོ་སྡུར་
བྱེད་དགོས་དོན་མེད་པས། ཁོང་ གཉིས་ཀྱིས་མགྱོགས་མྱུར་ངང་ ལམ་
ཟུར་གྱི་ཟ་ཁང་ཞིག་ཡོད་པ་དེར་རྒྱུགས་ཕྱིན་…
ཕྱི་ཉིན་སླར་ཡང་རྡོ་གཅལ་གྱི་ལམ་བུ་བརྒྱུད་ནས་ཕེབས། སྐབས་
དེ་དུས་རླངས་འཁོར་འགྲོ་སའི་དེང་རབས་ཀྱི་རྒྱུ་ལམ་དེ་འདྲ་རྩ་བ་ནས་
མེད་སྟབས། ཁ་ཕྱོགས་གང་དུ་བསྐྱོད་དགོས་ཞེ་ན་ཁོང་གཉིས་མཛེས་
སྡུག་ལྡན་པའི་ཝེ་ཧྲན་རི་བོའི་ཕྱོགས་ སུ་ ཐོན། སྤྲོ་འཁྱམ་ དང་ སྦྲགས་
གཅིག་ནས་ལམ་བར་དུ་ཁོང་གཉིས་བཀའ་མོལ་གནང་བཞིན་གཉིས་ནས་
དེ་བརྒྱུད་ཀྱི་རང་བྱུང་ཁམས་ཀྱི་མཛེས་ལྗོངས་ལ་གཟིགས་ཀྱིན་དུ་ཕེབས། །
བརྗིད་ཆགས་ལྡན་པའི་ཝེ་ཧྲན་རི་ལྡེབས་སུ་ཐང་རྒྱལ་རབས་དུས་ཀྱི་
སྐད་གྲགས་ཡོད་པའི་ནང་བསྟན་དགོན་པ་ཞིག་འགྱིང་ངེར་གནས་ཡོད།
མུན་པས་རི་བརྒྱུད་ཡོངས་སུ་སྒྲིབ་ནས་ཡོད་པ་དང་། སྔོ་ལྗང་ཚང་ཚིང་
གི་ཁྲོད་ཀྱི་དགོན་པ་དེ་རེའི་ལྡེབས་སྦྱར་བ་ལྟར་གནས་ཡོད་ཅིང་། མི་
རྣམས་ཡིད་དབང་འཕྲོག་ཐུབ “ རང་ གི་ བྱས་ན་ང་གཉིས་ལ་ མཁན་ པོ་
མཇལ་གྱི་རེད་པས” “ མཇལ་མི་ཐུབ་པ་གང་ཡོད་མཇལ་འདོད་ཡོད་ན་
མཇལ་ཐུབ།”
དགེ་འདུན་པ་གཉིས་ཀྱིས་སྒོ་འགྲམ་ནས་བསུ་བ་བྱས་ཏེ་གཞོན་ནུ་
• 92 •



གཉིས་པོ་ དགོན་ པའི་ ནང་ དུ་ ཁྲིད། འདིར་ ཡོང་ དགོས་ དོན་ གསལ་
རྟོགས་ཡོང་ཆེད་མའོ་ཙེ་ཏུང་གིས“གུས་གཉིས་མ་གཞི་ཐག་རིང་པོ་ནས་ལ་
བརྒྱབ་ཀླུང་བརྒལ་ཏེ་ཡོང་བ་ཡིན་ནའང་དགོན་པར་ཕྱག་མཆོད་འབུལ་
བྱེད་པར་ཡོང་མེད། གཙོ་བོ་བསོད་སྙོམས་སློང་བར་ཡོང་བ་ཡིན”ཞེས་
འགྲེལ་བཤད་གནང་།
“མཆོད་མཇལ་དང་བསོད་སྙོམས་མ་གཞི་གཅིག་པ་རེད” དེ་གང་
འདྲ་ཡིན་ན། ཐེངས་དང་པོ་ཐོས་པ་རང་ཡིན། དངོས་གནས་འདིར་
གཏིང་ཟབ་པའི་འཇིག་རྟེན་ཁམས་དང་མི་ཚེའི་སྐོར་གྱི་གནས་ལུགས་ཏོག་
ཙམ་འདུག
“ང་ གཉིས་ མཁན་ པོ་ མཇལ་ མཁན་ ཡིན་ པས་ ཡར་ ཞུ་ རོགས་
གནང་།”
“མཁན་པོས་མཇལ་ཕྲད་གནང་གི་མ་རེད། སྦྱིན་བདག་ལགས་
དགོངས་པ་མ་འཚོམས།”
“འོ་ན་ང་གཉིས་ཀྱིས་ཡི་གེ་ཞིག་འབྲི་གི་ཡིན་པས། ཁྱེད་རང་གིས་
དེ་ཡར་འབུལ་ན་འགྲིག་གམ”ཞེས་ཞུས་ཏེ། ལིའུ་ཧན་ལིན་ལ་ཕུལ་བའི་
སྙན་ཚིག་དེའི་ཡིད་དབང་འཕྲོག་པའི་ནུས་པ་དང་འདིར་ཐོབ་པའི་འབྲས་
བུ་ཡིད་ལ་འཁོར་ནས་སྔར་བཞིན་ཐབས་ཤེས་དེ་སྤྱད་པས། །
ད་སྨོས་ཅི་དགོས། དངོས་འབྲེལ་ཕན་ཐོགས་སོང་ངོ༌།།
ཁང་པའི་ཕྱོགས་བཞིར་དཔེ་ཆས་ཁེངས་ཐོག་རྩྭ་དང་མེ་ཏོག་ཀྱང་
འདུག མཁྱེན་ལྡན་གཉིས་ཕེབས་པར་བསུ་བ་མི་ཞུས་ན་ག་ལ་འགྲིག །
ཕེབས་དང་སྔོན་ལ་ཞལ་ལག་མཆོད། རབ་བྱུང་བར་ཤ་ཆང་མེད་པས་སྤྲོ་
པོ་བྱུང་མ་སོང་། དགུང་ལོ་ལྔ་བཅུ་ཙམ་ལ་ཕེབས་པའི་མཁན་པོ་འདིར་
•93 •



ཤིན་ཏུ་བྱམས་བརྩེའི་བཞིན་རས་ཤིག་སྣང་། ཁོང་གིས་ཚིག་འཇམ་པོས་
ནང་བསྟན་གྱི་སྤྱོད་བཟང་རྣམས་བརྗོད་ནས་ན་གཞོན་གཉིས་པོ་ཆོས་ལ་
ཞུགས་ཐབས་གནང༌། མའོ་ཙེ་ཏུང་གིས་གུས་ཞབས་མཚོན་བྱེད་ཙམ་དུ་
གསན་ཐོག བར་དུ་བཀའ་འདྲི་ཚིག་ཁ་ཤས་ཞུས། “ མཁན་པོ་མཆོག་
ལ་བཀའ་འདྲི་ཞུ་རྒྱུར། དགོན་པ་འདིར་དགེ་འདུན་པ་ག་ཚོད་ཙམ་ཡོད་
རེད།”
“དངོས་གནས་དགོན་པ་དེ་རང་གི་དགེ་འདུན་པ་བརྒྱ་ལྷག་ཙམ་
ལས་མེད། འོན་ཀྱང་རྒྱུན་དུ་ཐག་རིང་ནས་ཡོང་མཁན་དགེ་འདུན་པ་
འདིར་ཞག་སྡོད་བྱེད་ཀྱི་ཡོད་སྟབས་བཞི་བརྒྱ་ལྔ་བརྒྱ་ཙམ་ཡོད་རེད།”
མའོ་ཙེ་ཏུང་གིས་ “ ཐག་རིང་ནས་འོང་བའི་དགེ་འདུན་པ་དེ་ཚོ་
འདིར་ག་རེ་གནང་བར་ཕེབས་པ་རེད” ཅེས་བཀའ་འདྲི་ཞུས་ པས་
མཁན་པོས་གསུངས་དོན“ དགོན་པ་འདིའི་མཁན་པོའི་བཀའ་ཆོས་ལ་སྔ་
མོ་ནས་སྐད་གྲགས་ཆེན་པོ་ཡོད་ལ། ཡང་འདིར་ཡཚན་ལྡན་པའི་ཐོན་
ཁུངས་ཀྱང་ཧ་ཅང་མང་པོ་ཡོད་པས། འདིར་ཉིན་ཤས་དགོན་པར་ཞག་
སྡོད་བྱས་ཀྱང་སྐྱོན་མེད། སྤྱིར་བཏང་དགེ་འདུན་པ་ཚང་མས་དགོན་པ་
དེ་ཧ་གོ་གི་རེད། ཁྱེད་གཉིས་ཀྱིས་ཤེས་ཀྱི་རེད། དགེ་འདུན་པ་ནི་རབ་
བྱུང་བ་ཞིག་ཡིན་པས། དགོན་པ་ཡིན་ཕྱིན་ཁོ་ཚོའི་ཁྱིམ་ཚང་རེད་ལ། །
ཕྱོགས་མེད་རྒྱལ་ཁམས་འགྲིམ་ནས་ཕན་ཚུན་ཆོས་ཕྱོགས་ཀྱི་གླེང་མོལ་བྱས་
ནས་བློ་སྒོ་འབྱེད་ཡུལ་ཞིག་ཀྱང་རེད།”
ཞའོ་ཡུད་ཀྱིས་ཤེས་འདོད་ཆེན་པོས“རྒྱལ་ཡོངས་ལ་དགེ་འདུན་པ་
ག་ཚོད་ཙམ་ཡོད་དམ”ཞེས་བཀའ་འདྲི་ཞུས།
“འདི་བསྡོམ་རྩིས་བྱེད་རྒྱུ་མ་བྱུང༌། ཚོད་དཔག་བྱས་ན་ཁྲི་ཁ་ཤས་
...---
:
ས།
•94 •



ཡོད་ངེས་རེད། གཅིག་བྱས་ན་དེ་ལས་མང་བ་ཡོད་ཀྱི་རེད”
མའོ་ཙེ་ཏུང་གིས“ལོ་ཤས་ནང་རྒྱལ་ནང་དུ་ནང་བསྟན་སྐོར་གྱི་དཔེ་
ཆ་འགྲེམ་སྤེལ་བྱས་ཡོད་དམ”ཞེས་བཀའ་འདྲི་ཞུས།
མཁན་པོས“ཡོད། ཧ་ཅང་མང་པོ་ཡོད”ཅེས་གསུངས། །
“ང་ཚོ་ད་དུང་དགོན་པ་འགའ་ཞིག་ལ་འཚམས་འདྲི་བྱེད་པར་འགྲོ་
རྩིས་ཡོད་པས་མཁན་པོ་མཆོག་ནས་ཕྱག་བྲིས་ཤིག་གནང་རོགས” ཞེས་
ཞའོ་ཡུད་ནས་རེ་བ་ཞུས་པར། །
མཁན་པོས་ ཞལ་འཛུམ་ ངང “ དེ་ དགོས་ པ་ མེད། ཁྱེད་ གཉིས་
དགོན་པ་གང་དུ་འབྱོར་ཀྱང་དགའ་བསུ་ཐོབ་ངེས་རེད”ཅེས་གསུངས།
ཁོང་གཉིས་ཀྱིས་མཁན་པོར་ཞལ་གྱེས་ཞུས་ཏེ་ཚོམས་ཆེན་དུ་ཕེབས་
སྐབས་དགེ་འདུན་པ་ཁྱུ་ཅིག་གིས་བསྐོར་ནས་འཚང་ཀ་ཤིག་ཤིག་ངང་སྙན་
ཚིག་དང་། ཕྱག་བྲིས་ གནང༌ རྒྱུའི་རེ་བ་ཞུས། དགེ་འདུན་ པ་ཚོའི་
བསམ་པར་མཁན་པོ་ལྷན་དུ་ཞལ་ལག་མཆོད་པ་ཙམ་མ་ཟད། གཞུང་
ལུགས་སྐོར་གླེང་མོལ་གནང་མཁན་ནི་རིག་གཞུང་མཁས་ཅན་ནམ་ཡང་ན་
ཕུལ་བྱུང་གི་ཡིག་གཟུགས་མཁས་ཅན་ཡིན་པར་སྙམ། མའོ་ཙེ་ཏུང་གིས་
ཁོ་ཚོའི་འདོད་བློ་ཡོངས་སུ་བསྐངས་པར་བྱས།
སྐྱ་མདའ་བཏང་མ་ཐག་ཏུ་ཁོང་གཉིས་མུ་མཐུད་ལམ་དུ་བཞུད། །
གང་མཚམས་ཤིག་བསྐྱོད་ན་ཡུལ་གྲུ་ཀུན་ཏུ་གྲགས་པའི་ཇ་ཐོན་ཡུལ་ཨན་
ཧྭ་ལ་འབྱོར་གྱི་ཡོད། ལམ་བར་ཁོང་གཉིས་པོས་ཞིང་པའི་ཁྱིམ་ཚང་ཞིག་
ཏུ་ཕེབས་ པས། གཤིས་ རྒྱུད་ བཟང་ བའི་ རྒན་རྒོན་ གཉིས་ ཀྱིས་ ཁོང་
གཉིས་པོར་ཟ་བཏུང་གིས་ཚིམ་པར་གནང༌།
མའོ་ཙེ་ཏུང་གིས་ཐུགས་ཁུར་ཆེན་པོས“སྐུ་ཞབས་བགྲེས་སོང་ངས་
·95.



བལྟས་ན་ཁྱེད་ཀྱི་ཁྱིམ་ཚང་འཚོ་བ་ཡག་པོ་ཡོད་པ་འདྲ། ག་འདྲ་ཡོད་
དམ”ཞེས་བཀའ་འདྲི་གནང་བས། “འཚོ་བ་ཁ་མཆིས་ཙམ་ཡོད”ཅེས་
དང་། ཁོང་གཉིས་ལ་གཟིགས་བཞིན་“ ངས་བལྟས་ན་ཁྱེད་གཉིས་ལྟོ་སློང་
མཁན་གྱི་སྤྲང་པོ་འདྲ་པོ་མི་འདུག ལྟོ་སློང་ནས་འཚོ་བ་བསྐྱལ་དོན་ཅི་
ཡིན”ཞེས་དྲིས། །
“ང་ཚོའི་ཁྱིམ་ཚང་གི་གནས་བབ་དེ་ཙམ་ཡག་པོ་མེད། འོན་ཀྱང་
ཡུལ་སྐོར་དུ་འགྲོ་འདོད་ཆེན་པོ་ཡོད་སྟབས། ལམ་བར་ལྟོ་མི་སློང་ཀ་མེད་
བྱུང་ཞེས་ཞལ་རས་དམར་པོ་ཆགས་བཞིན་དབུ་དུད་ནས་ལན་བཏབ།།
“ཨོའོ་དེ་འདྲ་ཡིན་པ་རེད། འདིར་མ་འགྲིག་པ་ཅི་ཡོད། གང་
ལྟར་སྤྲང་པོ་ཇག་པ་ལས་དྲག་གི་རེད་ལ། དཔོན་པོ་ལས་དེ་བས་དྲག་གི་
རེད། མ་མཐར་ གཞུང་དྲང་པོ་རེད་པ” ཞེས་ བགྲེས་ སོང་གིས་སེམས་
གསོ་གནང་བས”མའོ་ཙེ་ཏུང་གཞི་ནས་དབུ་ཡར་བཏེགས།
བགྲེས་སོང་གིས་མུ་མཐུད་གསུངས་དོན་ དཔོན་རིགས་མང་ཆེ་བ་
དེ་འདྲ་རེད། ངས་སྔོན་མ་ཡ་མོན་གྱི་གཞུང་གཡོག་བྱེད་མྱོང་། རྫོང་
དཔོན་འདིས་དངུལ་མ་གཏོགས་ངོ་ཤེས་ཀྱི་མ་རེད། ཁོས་གྱོད་དོན་འདྲི་
ཞིབ་བྱེད་སྐབས་སུས་དངུལ་བསྐྱལ་ན་སུ་རྒྱལ་བ་ལས། ཞུ་འབོད་བྱས་
ཀྱང་ཕན་ཐོགས་མེད།”
མའོ་ཙེ་ཏུང་གིས་དབུགས་རིང་གཏོང་བཞིན་ “ འདི་སྤྱི་ཚོགས་ ཀྱི་
ལུགས་སྲོལ་ངན་ པ་ གང་འདྲ་ཞིག་མ་རེད་དམ” ཞེས་ གསུངས་ ཐོག་ སྤྱི་
ཚོགས་ཀྱི་ལུགས་སྲོལ་བདེན་པ་མིན་པ་འདིར་འཚོར་བ་གཟབ་མོ་བྱུང༌། །
བགྲེས་སོང་ལ་ཞལ་གྱེས་ཞུས་རྗེས། སླར་ཡང་ལ་ཀླུང་བརྒྱབ་ནས་
ཕེབས། ས་ཆ་གང་ཞིག་ཏུ་འབྱོར་ཡང་ཁོང་གཉིས་ཀྱིས་ཞིང་པ་དབུལ་པོ་
，96 •



འགའ་བཙལ་ནས་གླེང་མོལ་གསུངས་པ་དང་། ཡང་ན་མཉམ་དུ་ངལ་
རྩོལ་གནང་གི་ཡོད། ཐོག་མར་ཞིང་པ་ཚོས་ཁོང་གཉིས་ཀྱི་ཆ་ལུགས་ལ་ལྟ་
སྐབས་ས་གནས་འདི་གའི་ཞིང་པ་འདྲ་པོ་མེད་པ་དང་། ཁོང་གཉིས་ཀྱི་
སྐད་ཆ་ཉན་དུས་ཡང་སྔ་མའི“ཡུལ་གཞན་དུ་སློབ་སྦྱོང་ལ་འགྲོ་མཁན”དེ་
བས་འདྲ་པོ་མེད་པས་ཡ་མཚན་སྐྱེས། འོན་ཏེ་ཁོང་གཉིས་ཀྱི་ས་སྐྱེས་རྡོ་
སྐྱེས་ཀྱི་ཞིང་པའི་ངག་རྒྱུན་དང༌། གཤིས་ཀ་འཇམ་ཞིང་། གཤིབ་བདེ་
བའི་རྣམ་གྱུར། ཞིང་པའི་དཀའ་སྡུག་ལ་སེམས་འཁུར་གནང་བའི་བརྩེ་
སེམས་བཅས་ལས་མགྱོགས་མྱུར་ཞིང་པ་རྣམས་ཀྱི་ཡིད་ཆེས་ཐོབ། ཞིང་
པ་ཚོས་ ཐག་རིང་ནས་ཡོང་བའི་གཞོན་ནུ་གཉིས་པོར་ཤིན་ཏུ་དགའ་པོ་
བྱེད་ཀྱི་ཡོད་ཅིང་། ཁོང་གཉིས་རང་ཁྱིམ་དུ་ལྟོ་ཟ་བར་འབོད་པ་དང་། །
རང་ཁྱིམ་དུ་ཞག་སྡོད་བྱེད་དུ་བཅུག་ནས་ལོ་མང་སེམས་ནང་མནན་ནས་
བཞག་པའི་སྐད་ཆ་རྣམས་ལྷུག་པོར་གླེང་ནས་བདེན་པ་མེད་པའི་སྤྱི་ཚོགས་
ཀྱི་རྣམ་པ་དག་བརྗོད།
ཉིན་ཞིག མའོ་ཙེ་ཏུང་དང་ཞའོ་ཡུད་ཉིང་ ཤང་ཧྲའོ་ཙེ་ གྲོང་དུ་
ཡོད་པའི་གྲོགས་པོ་རྡོ་ཧྲུའུ་ཧང་གི་ཁྱིམ་དུ་ཕེབས་པས་སྣེ་ལེན་གཟབ་རྒྱས་
ཐོབ། རྡོ་ཧྲུའུ་ཧང་གིས་ངོ་སྤྲོད་བྱས་པ་བརྒྱུད་མའོ་ཙེ་ཏུང་ཞིང་པའི་ཁྱིམ་
ཚང་ཞིག་ཏུ་ཕེབས། མཚན་མོ་ཕྱི་པོ་ཆགས་ཟིན་རུང་མའོ་ཙེ་ཏུང་དང་
ཞིང་པ་དེ་སྣུམ་བཞུ་ཞིག་གི་འགྲམ་དུ་བཞུགས་ནས་སེམས་ནང་གི་སྐད་ཆ་
ཤོད་རེས་གནང་། ཞིང་པ་འདིས་ཡིད་སྐྱོ་བའི་སྒོ་ནས་ཁོ་པས་ཉིན་མོའི་
མི་དང་མཚན་མོའི་ཁྱི་ལྟར་ནུས་ཤུགས་ཡོད་རྒུ་བཏོན་ནས་བྱུང་བའི་འབྲས་
བུ་ལས་བརྒྱ་ཆ་བདུན་ཅུ་སྦྱིན་བདག་ལ་སྤྲད་རྗེས་རང་ཉིད་ཀྱི་ལོ་འཁོར་མ་
དཀའ་བ་སྤྱད་ཀྱང་གྲོད་པ་རྒྱག་པ་ཞིག་ཟ་རྒྱུ་མེད་པ་མའོ་ཙེ་ཏུང་ལ་ཞུས་
•97，



པས། མའོ་ཙེ་ཏུང་གི་བློ་རྩ་བརྟན་ཞིང་དཔའ་ཉམས་ལྡན་པའི་བཞིན་
རས་ཐོག་ནས་ཞིང་པར་བརྩེ་དུང་ཟབ་མོ་དང་ས་བདག་གྲལ་རིམ་ལ་ཁོང་
ཁྲོ་ཆེན་པོ་བྱེད་པ་མངོན། །
དེ་ནས་སུང་རྩྭ་ཐན་གྱི་རྩྭ་སྤྱིལ་ཞིག་གི་ནང་དུ་མའོ་ཙེ་ཏུང་དང་ཞིང་
པ་གཉིས་ མཛའ་ བརྩེའི་ བཀའ་ མོལ་ གནང་ བཞིན་ ཡོད། ཞིང༌ པ་ དེ་
གཉིས་ནི་སྡོད་སའི་ཁང་པ་དང་འཚོ་རྟེན་གྱི་ས་ཞིང་སྦར་མཐིལ་ཙམ་ཡང་
མེད་ལ་ཡུལ་འདིར་དུད་ཚང་སྐྱོ་ཤོས་དང་། སྡུག་བསྔལ་ཚད་མེད་མྱོང་
མཁན་དུད་ཆུང་ཞིག་རེད། མའོ་ཙེ་ཏུང་གིས་ཁོང་གཉིས་ལ་ས་ཞིང་ཇི་
ཙམ་འདེབས་ཀྱི་ཡོད་པ་དང༌། འབྲུ་རིགས་ཇི་ཙམ་བསྡུ་རྒྱུ་ཡོད་པ། ས་
བོགས་ཇི་ཙམ་སྤྱོད་དགོས་ཀྱི་ཡོད་པ། ཁྱིམ་ཚང་གི་མི་གྲངས་དང་འཚོ་
བའི་གནས་ཚུལ་བཅས་བཀའ་འདྲི་གནང་བར་ཞིང་པ་དེ་གཉིས་ཀྱིས་གླེང་
མོ་ཞིབ་པར་ཞུས། དེ་ལྟར་བརྟག་དཔྱད་ཞིབ་འཇུག་བྱས་པ་བརྒྱུད། །
གྲལ་རིམ་གྱི་བཤུ་གཞོག་དང་གྲལ་རིམ་གྱི་གཉའ་གནོན་ཞེས་པར་ ཤེས་
རྟོགས་ཐོབ། “ཡུལ་གཞན་དུ་སློབ་སྦྱོང་བྱེད་པར་བསྐྱོད་པའི”ལམ་བར་
དུ་ཁོང་གཉིས་ཀྱིས་སྐོམ་ན་ཆུ་གྲང་མོ་བཏུང་བ་དང༌། ངལ་བས་མནར་
བའི་སྐབས་གཟུགས་པོ་འཁྲུ་བ། སྐབས་རེ་མི་མེད་ལུང་སྟོང་དུ་ལུས་
སྐབས་ཐང་དུ་ཞག་སྡོད་བྱེད་དགོས་ཀྱང་བྱུང་། ཉིན་ཞིག་ཁོང་གཉིས་ཆུ་
བོ་ཞིག་གི་འགྲམ་ནས་ཕེབས་སྐབས། ཆུ་བོ་འདི་ཁ་ཞེང་ཧ་ཅང་ཆེ་ནའང་
ཆུ་གཏིང་པོ་རང་མེད་ཅིང་། ཕེབས་བཞིན་ཕེབས་བཞིན་དུ་ས་རུབ་ནས་
དཀར་གསལ་ཟླ་འོད་ཁོང་གཉིས་ཀྱི་ལུས་ལ་ཕོག་སྐབས་སྐུ་རྒྱབ་ཏུ་གཟུགས་
ཀྱི་གྲིབ་མ་གཉིས་བྱུང་བས་མི་བཞི་བྱེ་རགས་ཀྱི་ཐོག་ཏུ་བསྐྱོད་པ་བཞིན་
སྣང་བ་དེ་དག་མཛེས་སྡུག་ཡིད་དུ་འོང་བའི་རི་མོ་ཞིག་དང་གཉིས་སུ་མེད།
·98 •



“དོ་ནུབ་ང་གཉིས་འདིར་ཉལ་ན་གང་འདྲ་འདུག་གམ”ཞེས་མའོ་
ཙེ་ཏུང་གིས་བཀའ་འདྲི་གནང་བས“ཡག་པོ་འདུག ཆུ་འགྲམ་གྱི་བྱེ་ཐང་
གིས་ཉལ་ཁྲི་དང༌། ནམ་མཁའ་སྔོན་པོས་ཉལ་གུར་བྱས། ཟླ་འོད་ཀྱིས་
བཞུ་མར་བྱས། སྐར་ཚོགས་ཀྱིས་རོགས་པ་བྱས”ཞེས་ཞའོ་ཡུས་ཀྱིས་སྤྲོ་
སྣང་ལྡན་པའི་ངང་ནས་ལན་བཏབ། །
“འོ་ན་དེ་གར་ཉལ་དོ”ཞེས་གསུང་བཞིན་མའོ་ཙེ་ཏུང་གིས་འབོག་
སྒྲིལ་དང་ཉི་གདུགས་ ལྕང་ མའི་ཡལ་གའི་ སྟེང་ དུ་ བཀལ་ ནས “འདི་ང་
གཉིས་ཀྱི་གོས་བླུགས་སའི་ཆ་སྒམ་རེད”གསུངས་པས“ ཧ་ཧ་ཧ”ཞེས་པའི་
གད་མོའི་སྒྲས་ཤང་ཤང་རྒྱུག་ཆུའི་སྒྲ་ཡང་སྐྱེངས་པར་བྱས། །
ཉིན་ཤས་ཀྱི་རྗེས་སུ། མའོ་ཙེ་ཏུང་དབྱི་ཡང་ཡུལ་དུ་ཞབས་སོར་
འཁོད། ལམ་བར་ལྟོ་སློང་སའི་ཡུལ་མེད་ཀྱང་ཁོང་གཉིས་པོས་བཀྲེས་
སྐོམ་དང་དཀའ་སྡུག་བཟོད་བསྲན་བྱས་མཐར་འདིར་འབྱོར། འོན་ཏེ་
ཁོང་གཉིས་ཡོན་ཅང་རྫོང་གི་གྲོང་བརྡལ་དུ་འབྱོར་སྐབས། སྔར་མཐོང་
མྱོང་མེད་པའི་ཆུ་ལོག་ཆེན་པོ་ཞིག་ཕྱོགས་བཞི་མཚམས་བརྒྱུད་ནས་རྒྱུག་
ཡོང་སྟེ་ཧ་ལམ་རྫོང་གྲོང་བརྡལ་སྣུབ་ལ་ཉེ་བའི་ཧང་སངས་དགོས་པའི་
གནས་ཚུལ་ཞིག་ཕྲད་ཁར། དབྱར་ཁའི་གུང་སེང་གི་དུས་ཚོད་ཀྱང་ཚར་
གྲབས་ཡོད་སྟབས། ཁོང་གཉིས་ཀྱིས་མུ་མཐུད་འགྲུལ་བཞུད་མ་ བྱས་
པར་རང་གནས་སུ་ལོག།
དཀའ་ཚེགས་ཆེ་བས་ཡུལ་བསྐོར་ལ་བསྐྱོད་ནས་སློབ་སྦྱོང་བྱེད་པས་
མའོ་ཙེ་ཏུང་གི་ཉམས་མྱོང་ཕུན་སུམ་ཚོགས་སུ་ཕྱིན་པ་དང་། གཟིགས་རྒྱུ་
ཆེ་རུ་ཕྱིན། ཁོང་གིས་རང་གི་འགྲུབ་འབྲས་ལ་ཕྱོགས་སྡོམ་གནང་སྐབས་
ང་ཚོའི་དམིགས་ཡུལ་ཡོངས་སུ་བསྒྲུབས་སོང་ཞེས་གསུངས། །
• 99 •



ཧྥ་རན་སེར་མ་ཕེབས་པ།
1918ལོའི་ཟླ་བ་6པར་ཧུའུ་ནན་དགེ་འོས་སློབ་གྲྭ་དང་པོར་སློབ་
སྦྱོང་བྱེད་པའི་འཚོ་བ་མཇུག་སྒྲིལ་རྗེས་མའོ་ཙེ་ཏུང་གིས་ལམ་ཆས་སྟབས་
བདེ་ཞིག་བསྣམས་ནས་ཧུའུ་ནན་སློབ་གྲྭ་ཆེན་མོའི་གྲ་སྒྲིག་ཁྲུའུ་ལ་བཞུགས།
ལྕགས་ཕག་ལོའི་གསར་བརྗེར་བར་ཆད་བྱུང་བ་དང༌། ཉལ་ཐག་
དམག་འཁྲུག་ནས་བཟུང་སྟོབས་ཞན་ལ་དར་རྒྱས་མ་བྱུང་བའི་རྒྱལ་ཁབ་
འདི་ཉིད་ཉམས་པ་སོར་ཆུད་མ་བྱུང་ཁར། དེ་ལས་ལྡོག་སྟེ་ཉིན་རེ་ལས་
ཉིན་རེ་ཇེ་ཞན་དུ་སོང་བཞིན་ཡོད། ཀྲུང་གོའི་གསར་བརྗེའི་མཐར་ཐུག་
གི་ལམ་བུ་དེ་གང་དུ་ཡོད་དམ། ང་ཚོས་ཇི་ལྟར་བྱེད་དགོས་སམ་ཞེས་པ་
སོགས་ཀྱི་གནད་དོན་ལ་མའོ་ཙེ་ཏུང་གིས་རིམ་བཞིན་དགོངས་པ་བཞེས་
གནང་འགོ་བཙུགས། སྐབས་རེ་ཁོང་གིས་གཡོད་ལུའུ་རི་མགོར་འཛེགས་
ནས་ཤང་ཅང་གཙང་པོའི་འགྲམ་གྱི་གྲོང་ཁྱེར་ཁྲང་ཧྲ་ལ་ གཟིགས་ཤིང་
ཐུགས་སུ་ རྦ་རླབས་འཁྲུགས་ པ་དེ་ ཡུན་ལུའུ་ ཕོ་ བྲང་ནང་ དུ་ བྲིས་ པའི
“ཕྱོགས་བཞིའི་སྨུག་སྤྲིན་རི་མགོར་འཁོར་བ་བཞིན། ཁྱིམ་ཚང་སྟོང་གི་
བདེ་སྡུག་ཡིད་ལ་འཆར”ཞེས་པའི་ཆ་ཡིག་དང་ཡོངས་སུ་མཚུངས་སོ། །
སྐབས་རེ་ཁོང་སློབ་གྲྭའི་སྒོ་རའི་ནང་འཁྱམ་འཁྱམ་དུ་ཕེབས་བཞིན་ལྕང་
གསེབ་ཀྱི་འདབ་ཆགས་ཀྱི་སྐད་སྒྲ་གསན་ཞིང་དགོངས་ཚུལ་མང་པོ་ཡིད་ལ་
འཆར། །
སྐབས་འདིར་མའོ་ཙེ་ཏུང་ལ་པེ་ཅིང་སློབ་གྲྭ་ཆེན་མོར་དགེ་རྒན་
，100



གནང་བའི་སྐུ་ཞབས་ཡང་ཁྲང་ཅིའི་ཕྱག་བྲིས་ཤིག་འབྱོར། ཕྱག་བྲིས་
འདིའི་ནང་དུ་འཛམ་གླིང་དམག་ཆེན་དང་པོ་ལངས་བཞིན་པའི་སྐབས་
འདིར་ཧྥ་རན་སེ་སྲིད་གཞུང་གིས་ཀྲུང་གོ་ནས་དམག་འཁྲུག་ལ་ཞབས་ཞུའི་
ལས་བཟོ་མི་འབོར་ཆེན་ཞིག་ད་ལྟ་མུ་མཐུད་ནས་བསྡུ་རུབ་བྱེད་བཞིན་
འདུག དེས་ན་ཧྥ་རན་སེར་སློབ་སྦྱོང་གནང་བཞིན་པའི་ལུ་ཡུས་ཀྲང་
དང་ཚལ་ཡོན་ཕའེ་སོགས་ཀྱིས་“ཞོར་ལས་བྱས་ཏེ་སློབ་སྦྱོང་བྱེད་པའི”
འབོད་སྐུལ་བྱས་ཏེ་གཞོན་ནུ་ཚོར་གོ་སྐབས་འདིར་བསྟུན་ནས་ཧྥ་རན་སེར་
བསྐྱོད་དེ་སློབ་སྦྱོང་བྱེད་རྒྱུའི་སྣེ་སྟོན་བྱེད་ཀྱི་ཡོད་ཅེས་འཁོད་ཡོད་པས། །
མའོ་ཙེ་ཏུང་ཧ་ཅང་མཉེས་པོ་བྱུང་ཞིང་། གཞོན་ནུ་ཚོས་ཧྥ་རན་ སེར་
བསྐྱོད་དེ་སློབ་ཞོར་དུ་ལས་ཀ་བྱས་ནས་སློབ་ཡོན་གཉེར་བ་དེ་ནི་འཛམ་
གླིང་གི་གནས་ཚུལ་ཤེས་རྟོགས་དང་གསར་བརྗེའི་ཉམས་མྱོང་སློབ་སྦྱོང་ཞུ་
བའི་ལམ་བུ་ཡག་པོ་ཞིག་ཡིན་འདུག་སྙམ་ནས་ཁོང་གིས་ཧྥ་རན་སེར་འགྲོ་
མཁན་གཞོན་ནུ་ཉེར་ལྔ་ཁྲིད་དེ་པེ་ཅིང་དུ་ཕེབས།
པེ་ཅིང་དུ་བཞུགས་རིང་མའོ་ཙེ་ཏུང་གིས་ཧ་ ཅང་དཀའ་སྡུག་གི་
འཚོ་བ་སྐྱེལ་གནང་ཡོད་ཅིང་མི་བརྒྱད་ཁང་ཆུང་གཅིག་གི་ནང་དུ་འཚང་
ཁ་ཤིག་ཤིག་ངང“ཤིན་ཏུ་མཐོ་བའི་ཉལ་ཁྲིའི་སྟེང་མལ་ཁེབས་གཅིག་ནང་
ལྷན་དུ་ གཟིམས།” རྗེས་ སུ་ མའོ་ཙེ་ཏུང་ གིས་ སྐབས་དེ་དུས་དཀའ་
ཚེགས་ཀྱི་འཚོ་བའི་སྐོར་དྲན་གསོ་གནང་སྐབས“མཚན་མོ་ང་ཚོ་འཚང་ཁ་
ཤིག་ཤིག་ངང་ཉལ་ཁྲི་གཅིག་གི་སྟེང་དུ་ཉལ་དུས་ཕན་ཚུན་བཙིར་ནས་
དབུགས་ཀྱང་གཏོང་ཁག་པོ་ཡོད། གལ་སྲིད་མི་ གཅིག་ ཨ་ལོག་རྒྱག་
དགོས་ཚེ་སྔོན་ལ་གཡས་གཡོན་གྱི་མི་ལ་བརྡ་སྤྲོད་དགོས་ཀྱི་ཡོད” ཅེས་
གསུངས་ཀྱི་འདུག
• 101 •



ཡང་ཁྲུང་ཅིས་ངོ་སྤྲོད་བྱས་ནས་མའོ་ཙེ་ ཏུང་གིས་སྐབས་དེའི་པེ་
ཅིང་སློབ་གྲྭ་ཆེན་མོའི་དཔེ་མཛོད་ཁང་གི་ཀྲུའུ་རེན་ལིའི་ཏཱ་ཀྲའོ་ངོ་ཤེས་ཏེ་
སྐབས་ཤིག་རིང་དཔེ་དེབ་བདག་གཉེར་གྱི་ཕྱག་ལས་གནང་། ཟླ་རེར་གླ་
ཕོག་སྒོར་བརྒྱད་ཡོད་པ་དེ་དག་ཚང་མ་དང་མཉམ་དུ་བེད་སྤྱོད་གཏོང་གི་
ཡོད། སྐབས་དེའི་རིང་མའོ་ཙེ་ཏུང་གིས་ཕྱོགས་གཅིག་ནས་ནན་ཏན་
གྱིས་ཕྱག་ལས་དང་ དཀའ་སྤྱད་སྙིང་རུས་ཀྱིས་ སློབ་སྦྱོང་གནང་གི་ ཡོད་
ཅིང་། ཞོར་དུ་གསར་འགྱུར་རིག་པར་སྦྱོང་བར་ཕེབས་ཀྱི་ཡོད་པ་དང་།
ཕྱོགས་གཅིག་ནས་པེ་ཅིང་ལ་ཡོད་པའི་ཧུའུ་ནན་གྱི་གྲགས་ཅན་མི་སྣ་ཚོ་
དང་འབྲེལ་བ་རྒྱ་ཆེན་པོ་གནང་སྟེ་ཧྥ་རན་སེར་སློབ་སྦྱོང་དུ་བསྐྱོད་མཁན་
གཞོན་ནུ་ཚོའི་ལམ་གྲོན་དང་ཕྱི་རྒྱལ་དུ་བསྐྱོད་པའི་འགྲོ་ལུགས་ལག་འཁྱེར་
ལེན་ཐབས་གནང་གི་ཡོད།
1919ལོའི་ཟླ་3པར། མའོ་ཙེ་ཏུང་གིས་ཞིབ་ཕྲའི་སྒོ་ནས་ སྒྲིག་
འཛུགས་དང་བཀོད་སྒྲིག་གནང་བ་བརྒྱུད་ཧྥ་རན་སེར་སློབ་ཞོར་དུ་ལས་ཀ་
བྱས་ནས་སློབ་ཡོན་གཉེར་བར་བསྐྱོད་མཁན་ཧུའུ་ནན་གྱི་གཞོན་ནུ་ཁག་
དང་པོ་དེ་མཐར་རྒྱ་མཚོ་ཆེན་པོ་བརྒྱུད་ནས་ཕྱི་རྒྱལ་དུ་བསྐྱོད་ཐུབ་པ་བྱུང་།
མའོ་ཙེ་ཏུང་གིས་ཧྲང་ཧའེ་བར་ཁོ་ཚོའི་སྐྱེལ་མ་གནང༌། འོན་ཀྱང་ཁོང་
རང་ཉིད་ཕྱི་རྒྱལ་དུ་ ཕེབས་མེད་ སྟབས། ཁོང་ གིས་ཚང་མར “ ང་ཚོ་
གཞོན་ནུའི་ཁྲོད་ནས་ཁག་གཅིག་ཕྱི་རྒྱལ་དུ་ཕྱིན་ཏེ་བྱ་དངོས་གསར་པ་
མཐོང་ཐུབ་པ་དང༌། གནས་ལུགས་གསར་པ་ཤེས་རྟོགས་ཐུབ་པས། །
ཕན་ཐོགས་ཡོད་པའི་ཤེས་བྱར་ཞིབ་འཇུག་བྱས་ཏེ་དེ་དག་ཚུར་འཁྱེར་འོང་
ནས་རང་རེའི་རྒྱལ་ཁབ་ལ་སྒྱུར་བཀོད་བྱེད་ཐུབ་པ་དགོས་ཀྱི་རེད་ལ་དེ་
དང་ཆབས་ཅིག་ཁག་གཅིག་རྒྱལ་ནང་དུ་བསྡད་ནས་རང་རེའི་རྒྱལ་ཁབ་ཀྱི་
• 102 •



གནད་དོན་ལ་ཞིབ་འཇུག་བྱེད་ཐུབ་པའང་དགོས་ཀྱི་རེད། རང་རེའི་
རྒྱལ་ཁབ་ཀྱི་གནད་དོན་ལ་ཞིབ་འཇུག་བྱེད་ཐུབ་ང་འང་དགོ ས ་ཀྱི་རེད། །
རང་རེའི་རྒྱལ་ཁབ་ཀྱི་གནད་དོན་སྐོར་ངས་ཤེས་རྟོགས་ཐུབ་པ་ཧ་ཅང་
ཉུང་ཉུང་རེད། དེར་བརྟེན་ངས་དུས་ཚོད་མང་ཙམ་སྤྱད་དེ་རང་རྒྱལ་ལ་
རྒྱུས་མངའ་ལོན་རྒྱུ་དང་ཞིབ་འཇུག་བྱེད་རྩིས་ཡོད” ཅེས་འགྲེལ་བཤད་
གནང་། །
གནའ་རབས་ཀྱི་གྲོང་ཁྱེར་པེ་ཅིང་གིས་མའོ་ཙེ་ཏུང་ལ་དགོངས་ཚུལ་
འདི་ལྟར་བྱུང་བ་སྟེ། ཁོང་ཀུའུ་ཀུང་ཕོ་བྲང་གི་ཐང་ཆེན་དུ་འཁྱམ་འཁྱམ་
དུ་ཕེབས་སྐབས། ངལ་རྩོལ་མི་དམངས་ཀྱི་བློ་གྲོས་དང་ཤེས་རབ་གཅིག་
ཏུ་འདུས་པའི་མི་རིགས་འཛུགས་སྐྲུན་དག་སྤྱན་སྔར་འཆར་བས་ན་ཀྲུང་ཧྭ་
མི་རིགས་ཀྱི་ཡུན་རིང་ལོ་རྒྱུས་ཐུགས་སུ་འཁོར་བཞིན་སྤོབས་སེམས་ཀྱིས་
ཁེངས། ཁོང་ གིས་ གཞོན་ནུ་ནི་ ཞོགས་ པའི་ ཉི་ གཞོན་ དང་ འདྲ་ བས་
ཕུགས་རེ་ཚང་མ་ང་ཚོར་ཡོད། འབྱུང་འགྱུར་གྱི་འཛམ་གླིང་ནི་ང་ཚོའི་
རེད། མིག་སྔར་ང་ཚོ་གཞོན་ནུ་སོ་སོས་འདེམས་པའི་ལམ་བུ་མ་གཅིག་
ཀྱང་མཐར་གཏུགས་ཀྱི་དམིགས་ཡུལ་ནི་རང་རེའི་ཉམ་ཐག་གི་མེས་རྒྱལ་
འདི་སྒྱུར་བཀོད་གཏོང་རྒྱུ་དང་འཛུགས་སྐྲུན་བྱ་རྒྱུར་རང་ནུས་ཡོད་ཚད་
འདོན་སྤེལ་བྱེད་རྒྱུ་དེ་རེད། ལེ་དབར་སྟོང་ལ་དར་ཁ་འགྲིག ལེ་དབར་
ཁྲི་ཡི་སར་ཁ་བ་ལྷབ་ལྷུབ་ཏུ་གཡོ་བའི་དགུན་དུས་སུ། སྦྱར་ལྕང་ལྗོན་
པའི་ཡལ་གའི་ཐོག་གི་ཆུ་ཤེལ་ལྟ་བུའི་འཁྱགས་རལ་དག་པེ་ཧའེ་མཚེའུའི་
འཁྱགས་པའི་ ཕྱོགས་ སུ་དཔྱངས་ནས་ཡོད་ ཅིང༌། མའོ་ཙེ་ཏུང་གིས་
མཛེས་ལྗོངས་དེ་དག་ལ་གཟིགས་བཞིན་དུ་ཐང་རྒྱལ་རབས་ཀྱི་སྙན་ངག་པ་
ཆེན་ཧྲེན་གྱི་སྙན་ཚིག “ མཚན་མོར་གློ་བུར་དཔྱིད་རླུང་ལྡང་བས་ན།
， 103 •



ལྗོན་ཤིང་ཁྲི་སྟོང་མེ་ཏོག་དཀར་པོ་ཤར་བ་འདྲ།”ཞེས་པ་ངག་ནས་ཐལ། །
ཁོང་གིས་མེས་རྒྱལ་ས་གཞི་ཆེན་པོར་དཔྱིད་དཔལ་མྱུར་བར་འཆར་ན་ཅི་
མི་རུང་སྙམ།
ཧྥ་རན་སེར་སློབ་ཞོར་དུ་ལས་ཀ་བྱས་ནས་ སློབ་ ཡོན་ གཉེར་བར་
བསྐྱོད་མཁན་ སྒྲིག་ འཛུགས་ བྱ་ རྒྱུའི་ དཀའ་ ཚོགས་ ཆེ་ བའི་ ཕྱག་ ལས་
བསྒྲུབས་རྗེས་1919ལོའི་ཟླ་བ་བཞི་པའི་ཟླ་སྟོད་ལ་མའོ་ཙེ་ཏུང་ཧུའུ་ནན་
དུ་ཕྱིར་ལོག་གནང༌།
• 104，



《ཤང་ཅང་དཔྱད་གཏམ་》གསར་སྐྲུན་གནང་བ།
ཨུ་རུ་ སུའི་ ཟླ་ བ་ བཅུ་ པའི་ གསར་ བརྗེས་ ལོ་ རྒྱུས་ ཀྱི་ དུས་ རབས་
གསར་པ་ཞིག་གཏོད། དེ་རྗེས་པེ་ ཅིང་དུ་སྐད་གྲགས་ལྡན་ པའི “ ལྔ་
བཞིའི”ལས་འགུལ་ལངས། པེ་ཅིང་དུ“ལྔ་བཞིའི”ལས་འགུལ་ལངས་པ་
དང་དུས་གཅིག་ཏུ་ཁྲང་ཧྲ་ཡི་སློབ་མས་ཀྱང་ཧུར་བརྩོན་ངང་ལས་འགུལ་
སྤེལ་རྒྱུའི་གྲ་སྒྲིག་བྱས། མའོ་ཙེ་ཏུང་གིས་འཐབ་རྩོད་ཀྱི་གཡུལ་ས་མདུན་
མར་ཕེབས་ནས་དམངས་གཙོ་གསར་པའི་སློབ་ཚོགས་ཀྱི་ཚོགས་མིའི་སྣེ་
ཁྲིད་མཛད་དེ་ཁྲང་ཧྲ་ཡི་སློབ་གྲྭ་ཁག་ཏུ་ཐད་དེ་དུས་བབས་དང་བསྟུན་
ནས་སྣེ་ཁྲིད་གནང་སྟེ། གཞོན་ནུ་སློབ་མ་ཚོ་འཐབ་རྩོད་ནང་དུ་ཞུགས་
རྒྱུར་སྐུལ་སློང་གནང་ནས་པེ་ཅིང་གི་སློབ་མའི་རྒྱལ་ གཅེས་བྱ་སྤྱོད་དང་
ལེན་བྱས། དྲག་ཏུ་འཕྱུར་བའི་གསར་བརྗེའི་རྦ་རླབས་ཀྱིས་གྲངས་ལས་
འདས་པའི་རྒྱལ་གཅེས་མི་སྣར་སྦྱོང་བརྡར་ཐེབས།
“ལྔ་བཞིའི”ལས་འགུལ་ལ་རྒྱལ་ཁ་རླབས་ཆེན་ཐོབ་པའི་རྨང་གཞིའི་
ཐོག གོམ་གང་མདུན་སྤོས་ཀྱིས་བཙན་རྒྱལ་རིང་ལུགས་དང་། བཀས་
བཀོད་རྒྱུད་འཛིན་རིང་ལུགས་ལ་ངོ་རྒོལ་བྱེད་པའི་འཐབ་རྩོད་སྤེལ་ཆེད་
དང་། གསར་བརྗེའི་བསམ་བློ་སྔར་བས་ཁྱབ་སྤེལ་གཏོང་ཆེད། ཧུའུ་
ནན་སློབ་གྲོགས་མཉམ་འབྲེལ་ཚོགས་པས་མའོ་ཙེ་ཏུང་གི་དགོངས་འཆར་
ལྟར་（ཤང་ཅང་དཔྱད་གཏམ་》གསར་སྐྲུན་བྱ་རྒྱུར་གཏན་འབེབས་བྱས་
པ་མ་ཟད། མའོ་ཙེ་ཏུང་གཙོ་འགན་རྩོམ་སྒྲིག་པར་འདེམས་བསྐོ་བྱས།
： 105 •



1919ལོའི་ཟླ་7པའི་ཚེས་14ཉིན་ མའོ་ཙེ་ཏུང་ གིས་《ཤང་ ཅང་ དཔྱད་
གཏམ་》གསར་སྐྲུན་མཛད། ཁོང་གིས་《དུས་དེབ་གསར་སྐྲུན་བྱ་རྒྱུའི་
བསྒྲགས་གཏམ་》ནང“འཛམ་གླིང་ཐོག་གནད་དོན་ཆེ་ཤོས་གང་ཡིན་ནམ་
ཞེ་ན་ལྟོ་ཆས་ཟ་རྒྱུའི་གནད་དོན་དེ་ཆེ་ཤོས་རེད། སྟོབས་ཤུགས་ཆེ་ཤོས་
དེ་གང་ཡིན་ནམ་ཞེ་ན། མི་དམངས་མཉམ་སྦྲེལ་བྱས་པའི་སྟོབས་ཤུགས་
དེ་ཆེ་ཤོས་རེད། གང་ཞིག་ལ་སྐྲག་མི་དགོས་སམ་ཞེ་ན། གནམ་ལ་སྐྲག་
མི་དགོས། དཔོན་ལ་སྐྲག་མི་དགོས། དམག་ཤེད་ཅན་ལ་སྐྲག་མི་དགོས།
མ་རྩ་ཅན་ལ་སྐྲག་མི་དགོས” ཞེས་མཛུབ་སྟོན་གནང་ཡོད་པ་དང་། ད་
དུང་ཁོང་གིས་ འཇིག་རྟེན་ནི་ང་ཚོའི་འཇིག་རྟེན་རེད། རྒྱལ་ཁབ་ནི་ང་
ཚོའི་རྒྱལ་ཁབ་རེད། སྤྱི་ཚོགས་ནི་ང་ཚོའི་སྤྱི་ཚོགས་རེད། ང་ཚོས་མ་
བཤད་ན་སུས་ཤོད་ཀྱི་རེད་དམ། ང་ཚོས་མ་བྱས་ན་སུས་བྱེད་ཀྱི་རེད་
དམ”ཞེས་འབོད་སྐུལ་གནང་ཡོད་ཅིང༌། སྤོབས་ཉམས་ལྡན་པའི་ངང་
ནས“ ང་ཚོ་ཀྲུང་ཧྭ་མི་རིགས་ལ་ཐོག་མ་ནས་རླབས་ཆེན་གྱི་ནུས་ཤུགས་
ལྡན་ཡོད། གཉའ་གནོན་ཇི་ཙམ་གྱིས་ལྕི་བ་ཡོད་ཚེ་ འགོག་རྒོལ་བྱེད་
ཤུགས་དེ་ཙམ་གྱིས་ཆེ་ བ་ ཡོད་ ཅིང་” ང་ཚོས་ འབད་ བརྩོན་ ཆེན་ པོས་
མདུན་བསྐྱོད་བྱས་ཕྱིན། སླད་ཕྱིན་ང་ཚོར་“ ཤིན་ཏུ་བདེ་སྐྱིད་ལྡན་པའི་
འཛམ་གླིང་ཞིག་དང་འོད་སྟོང་འབར་བའི་འཛམ་གླིང་ཞིག” ཐོབ་ངེས་
ཡིན།
དེ་ལྟ་བུའི་སྤོབས་པ་དང་། དེ་ལྟ་བུའི་བློ་སྟོབས་ལྡན་པ་དེས་གཞོན་
ནུའི་དུས་ཀྱི་མའོ་ཙེ་ཏུང་གིས་འཇིག་རྟེན་རྙིང་པར་སྒྱུར་བཀོད་གཏོང་རྒྱུར་
སེམས་རྩ་འཁོལ་པོ་དང་། འཇིག་རྟེན་གསར་པ་ཞིག་གསར་སྐྲུན་གནང་
རྒྱུར་རེ་བ་ཚད་མེད་གནང་གི་ཡོད་པ་གསལ་པོར་མཚོན།
， 106 •



《ཤང་ཅང་དཔྱད་གཏམ་》ཞེས་པ་དེ་གཟའ་འཁོར་རེར་ཐེངས་རེ་
བཏོན་གྱི་ཡོད་ཅིང༌། ཕལ་ཆེར་ཡིག་འབྲུ་ཁྲི་གཅིག་དང་ཉིས་སྟོང་ཙམ་
ཡོད། ཚགས་ པར་ འདི་ ཕུན་ སུམ་ ཚོགས་ ཤིང༌ གསོན་ ཉམས་ ལྡན། །
འདིའི་ནང་རྒྱས་བཤད་རྒྱུས་གླེང་བྱས་ཡོད་པའི་བརྩམས་བྱ་རིང་བ་ཡོད་ལ་
ཡང་ཚིག་ རེ་ གཉིས་ ལས་ བསྒྲུབས་ པའི་ བརྩམས་ ཐུང་ ཡང་ ཡོད། དེ་
བཞིན་ཕར་ཕྲལ་ཚུར་སྦྲེལ་བྱས་ནས་རྩོམ་སྒྲིག་བྱས་པའི་《ནུབ་ཕྱོགས་ཀྱི་
དོན་ཆེན་ལ་དཔྱད་གཏམ་བརྗོད་པ་》ཞེས་པ་དང༌། 《 ཤར་ཕྱོགས་ཀྱི་
དོན་ཆེན་ལ་དཔྱད་གཏམ་བརྗོད་པ་》ཞེས་ པ། ད་དུང་རྣོ་ངར་དང་
སྤོབས་པ་ལྡན་པའི་《དྲན་ཚུལ་ཐོར་བུ་》ཞེས་པ། སྐྱེ་བོ་ཀུན་གྱིས་རྟོགས་
ཐུབ་པའི་གསར་འགྱུར་མདོར་བསྡུས་》ཞེས་ པ་ སོགས་ བཀོད་ཡོད།
གང་ལྟར་བརྩམས་བྱ་རིང་བ་དང་ཐུང་བའམ་ཡང་ན་དྲན་ཚུལ་ཐོར་བུ། །
དེ་བཞིན་གསར་འགྱུར་མདོར་བསྡུས་བཅས་ཚང་མས་དགྲ་བོའི་སྙིང་ལ་་་
མདའ་འཕེན་པ་ལྟར་གྱིས་གནད་དོན་ཐེར་འདོན་བྱས་ཡོད།
མའོ་ཙེ་ཏུང་གིས་《ཤང་ཅང་དཔྱད་གཏམ་》དཔེ་སྐྲུན་གནང་རྒྱུའི་
ཐད་སེམས་ནུས་ཡོད་རྒུ་བཏོན་ནས་ངལ་བར་འཛེམས་མེད་ཀྱིས་ཕྱག་ལས་
གནང་ཡོད། ཁོང་གིས་རྩོམ་སྒྲིག་པ་གནང་གི་ཡོད་ལ་ཞུས་དག་གི་འགན་
བཞེས་གནང་བ་མ་ཟད། ད་དུང་ཁོང་སྐུ་ངོ་མས་ཕྱག་རྩོམ་ཡང་གནང་བ་
དང་ཐོ་ན་སྐབས་འགར་ཁྲོམ་གཞུང་དུ་ཚགས་པར་འཚོང་བར་ཕེབས་ཀྱི་
ཡོད་པ་རེད།
མའོ་ཙེ་ཏུང་སོགས་ཀྱིས་ཐུན་ མོང་ གིས་འབད་ བརྩོན་ བྱས་ པར་
བརྟེན་ནས་བཙན་རྒྱལ་རིང་ལུགས་དང་བཀས་བཀོད་རྒྱུད་འཛིན་རིང་
ལུགས་ལ་ངོ་རྒོལ་བྱ་རྒྱུའི་ ཐད་སྐད་གྲགས་ཆོད་པའི་（ཤང་ཅང་དཔྱད་
• 107



གཏམ་》དེ་ ཉིད་ སྐྱེ་ བོ་ ཀུན་ གྱིས་ ཁས་ལེན་བྱེད་ པའི་ རང༌ རྒྱལ་ གྱི “ ལྔ་
བཞིའི”དུས་སྐབས་ཀྱི་འཕུལ་བྱུང་གསར་བརྗེའི་དུས་དེབ་ཀྱི་གྲས་སུ་གྱུར་
བ་དང་། ཀྲུང་གོའི་གསར་བརྗེའི་ལོ་རྒྱུས་ཐོག་འོད་སྟོང་འབར་བའི་དར་
ཆ་ཞིག་ཏུ་གྱུར། དེས་མི་རྣམས་ལ་འཐབ་རྩོད་ཀྱི་ཁ་ཕྱོགས་གསལ་པོ་
བསྟན་ཡོད་པ་དང་། བསམ་ཕོད་པ་དང་། ཤོད་ཕོད་པ། བྱེད་ཕོད་
པའི་གསར་བརྗེའི་དཔའ་ཉམས་ལྡན་ཡོད་ལ། རྣག་ཐོག་གཙག་འཁེལ་
དང་། དངོས་ཐོག་བདེན་འཚོལ་གྱི་ཚན་རིག་དང་མཐུན་པའི་སྤྱོད་ཚུལ།
གནད་ལ་འཕིགས་པ། ཁ་གསལ་བ། གསོན་ཉམས་དོད་ལ་འཁྲུག་ཆ་
དོད་པའི་རྩོམ་སྲོལ་བཅས་ཀྱིས་མི་རྣམས་ལ་འཐབ་རྩོད་ཀྱི་གདེང་ཚོད་
དང༌། བློ་སྟོབས། ནུས་པ། འདུན་པ་བཅས་སྟེར་ཡོད། དེ་དང་མང་
ཚོགས་ཀྱི་འཐབ་རྩོད་དང་བཅིངས་འགྲོལ་བྱ་གཞུག་འབྲེལ་བ་དམ་ཟབ་
ཡོད་ཅིང་། མང་ཚོགས་ཀྱིས་དུས་དེབ་དེ་ཉིད་རང་ཉིད་ཀྱི་མགྲིན་ཚབ་པ་
ཞིག་ཏུ་བརྩི་གི་ཡོད། སྐྱེ་བོ་ལ་ལས་（ཤང་ཅང་དཔྱད་གཏམ་》ནི་ ཤང་
ཅང་གཙང་པོས་ང་རོ་འབྱིན་པ་ཞིག་རེད་ཅེས་དང་། ཡང་ལ་ལས་《ཤང་
ཅང་དཔྱད་གཏམ་》ནི་ཧུའུ་ནན་མི་དམངས་ཀྱི་མགྲིན་ཚབ་ཅིག་རེད་ཅེས་
དང་དེ་ནི“རྩེར་སོན་དུས་དེབ་ཅིག་རེད”ཅེས་བརྗོད་ཀྱི་ཡོད་ཅིང་། ཞིང་
ཆེན་གཞན་གྱི་སྐྱེ་བོ་ཚོས་ཀྱང་དེ་ནི“མིག་རྒྱང་རིང་བ” དང“ཆེས་སྤོབས་
སེམས་ལྡན་པ” “ དཔྱད་བརྗོད་གཏིང་ཟབ་པ” “ ནང་དོན་ཆ་ཚང་བ”
བཅས་རྒྱལ་ཡོངས་ལ་“ ཤུགས་ཚད་ཆེ་ཤོས་དང་ལྟ་ཚུལ་གཏིང་ཟབ་ཤོས”
ཀྱི་དུས་དེབ་ ཅིག་རེད་ཅེས་བསྔགས་བརྗོད་བྱེད་ཀྱི་ཡོད། པེ་ ཅིང་ གི་
（གཟའ་རེའི་དཔྱད་གཏམ་》གྱིས་རྩོམ་ ཡིག་ ཅིག་ སྤེལ་ ནས “ དྲག་ པོའི་
དབང་བསྒྱུར་འོག་ང་ཚོར་སྤུན་མཆེད་བཟང་པོ་དེ་འདྲ་ཞིག་འཕྲད་པ་ནི་
• 108 •



ཤིན་ཏུ་སྤྲོ་སྣང་སྐྱེས་དགོས་པ་ཞིག་རེད”ཅེས་བསྔགས་པར་བྱས་ཡོད།
སྐབས་དེ་དུས་སློབ་གྲྭའི་དགེ་རྒན་དང་སློབ་མ་དེ་བཞིན་སྤྱི་ཚོགས་
ཐོག་གི་ཡར་ཐོན་ཤེས་ཡོན་ཅན་ ཁག་ ཅིག་ བཅས་ནི་《ཤང༌ ཅང་དཔྱད་
གཏམ་》གྱི་སེམས་རྩ་འཁོལ་བའི་ཀློག་པ་པོར་གྱུར། སྐྱེལ་ ཐེངས་ རེར་
（ཤང་ཅང་དཔྱད་གཏམ་》སློབ་གྲྭ་ཁག་གི་དཔེ་དེབ་ལྟ་ཀློག་ཁང་དུ་འབྱོར་
མ་ཐག་མི་ཚང་མས་ཧབ་ཐོབ་ ཤིག་ཤིག་ངང་བལྟ་ཀློག་བྱེད་ཀྱི་ཡོད། །
འདོན་ཐེངས་དང་པོར་ཐོག་མར་པར་གྲངས་2000ལས་པར་བཏབ་མེད་
པ་དེ་དག་ཉིན་གཅིག་ཁོ་ནར་བྲིན་ཚར་བས་ན་རྗེས་སུ་ད་དུང་བསྐྱར་དུ་
པར་གྲངས་2000པར་བཏབ་ཀྱང་ཉིན་གསུམ་མ་འགོར་བར་ཚང་མ་བྲིན།
དེར་བརྟེན་འདོན་ཐེངས་གཉིས་པ་ནས་བཟུང་པར་ གྲངས་5000པར་
བཏབ། དེ་ནི་སྐབས་ དེ་དུས་འགྲེམ་སྤེལ་བྱེད་པའི་དུས་དེབ་ནང་ནས་
འབོར་ཆེ་ཤོས་ཀྱི་གྲས་ཤིག་ཡིན་རུང༌། ད་དུང་རྒྱ་ཆེའི་ཀློག་པ་པོ་ཚོའི་
དགོས་མཁོ་སྐོང་ཐུབ་ཀྱི་མེད། །
（ཤང་ཅང་དཔྱད་གཏམ་དེ་ལོག་སྤྱོད་དབང་སྒྱུར་གྲལ་རིམ་ལ་
ཤུགས་དྲག་ཆེ་བའི་འབར་མདེལ་ཞིག་གཡུགས་པ་ལྟར་ཁོ་ཚོ་དངངས་སྐྲག་
སྐྱེས་ཏེ་འདིར་དམའ་འབེབས་དང་ཚིག་མཚོན་མ་བཏབ་ཀ་མེད་ཀྱི་གནས་
སུ་གྱུར་ནས་དེ་ནི“མི་ཡ་མཚན་ཅན་གྱི་ཁུངས་ལུང་མེད་པའི་གཏམ” དང་
“གཏམ་འཆལ” “ལུགས་དང་རྦད་དེ་ཕྱིན་ཅི་ལོག་པ་རེད” སོགས་བཤད་
ནས་མཐར་འགྲེམ་སྤེལ་བྱས་ནས་ཟླ་བ་གཅིག་ལྷག་ཙམ་ལས་ཕྱིན་མེད་པའི་
（ཤང་ ཅང་དཔྱད་གཏམ་》དེ་ ཉིད་ བཙན་ ཤུགས་ཀྱིས་འདོན་ མཚམས་
འཇོག་ཏུ་བཅུག （ཤང་ཅང་དཔྱད་གཏམ་》དེ་འདོན་ཐེངས་བཞི་དང་
འཕར་མ་གཅིག་ལས་འགྲེམ་སྤེལ་བྱེད་ཐུབ་མེད་ཀྱང་དེས་ཤུགས་རྐྱེན་ཡུན་
• 109 •



རིང་ཞིང་གཏིང་ཟབ་པོ་བཞག་ཡོད་པས། ཡར་ཐོན་གྱི་གཞོན་ནུ་མང་
དག་ཅིག་འདིའི་ཤུགས་རྐྱེན་དང་སྐུལ་འདེད་འོག་གསར་བརྗེའི་འགྲོ་ལམ་
ཐོག་ཏུ་བསྐྱོད་ཡོད། ཤའོ་ཅིན་ཀོང་གིས་རེན་པིད་ཏྲེ་ལ་མྱ་ངན་ཞུ་བའི་
རྩོམ་ཡིག་ནང“བློ་མཐུན་པིད་ཧྲི་ཁྲང་ཧྭ་རུ་སློབ་སྦྱོང་གནང་སྐབས། “ལྔ་
བཞི”ལས་འགུལ་གྱི་རྦ་རླབས་རྒྱལ་ཡོངས་ས་ཕྱོགས་ཀུན་ཏུ་འཕྱུར་བཞིན་
ཡོད། སྐབས་འདིར་བློ་མཐུན་མའོ་ཙེ་ཏུང་མཆོག་གིས་དབུ་ཁྲིད་ནས་
ཧུའུ་ནན་དུ་གཞི་རྒྱ་ཆེ་བའི་གསར་བརྗེའི་ལས་འགུལ་སྤེལ་བཞིན་ཡོད་
ཅིང་། མའོ་ཙེ་ཏུང་མཆོག་གིས་རྩོམ་སྒྲིག་གཙོ་འགན་བཞེས་པའི་《ཤང་
ཅང་དཔྱད་གཏམ་》གྱིས་གསར་བརྗེའི་ཤུགས་རྐྱེན་ཆེས་ཆེར་ཐེབས་ནས་
དེས་ང་ཚོའི་གསར་བརྗེའི་གོ་རྟོགས་གོང་མཐོར་ཕྱིན་པ་རེད” ཅེས་འཁོད་
ཡོད།
རྩྭ་ཐང་མེ་ལྕེས་བསྲེགས་གྱུར་ཀྱང་། དཔྱིད་ཀྱི་རླུང་བུས་སླར་ཡང་
གསོས། （ཤང་ཅང་དཔྱད་གཏམ་》བཙན་ཤེད་ཀྱིས་འགྲེམ་སྤེལ་བྱེད་
མཚམས་བཞག་རྗེས་མའོ་ཙེ་ཏུང་དང་ཁོང་གི་ལས་རོགས་རྣམས་གཡོད་
ལུའུ་རི་བོའི་ཧུའུ་ནན་སློབ་ཆེན་གྲབས་གཉེར་ཁང་དུ་གནས་སྤོས་གནང་། །
ལོ་དེའི་ཟླ་དགུ་པར་མའོ་ཙེ་ཏུང་མཆོག་གིས་《ཧུའུ་ནན་གསར་པ་》ཞེས་
པའི་དུས་དེབ་ཀྱི་རྩོམ་སྒྲིག་པའི་གཙོ་འགན་བཞེས་གནང་སྟེ། མུ་མཐུད་
བཙན་རྒྱལ་རིང་ལུགས་དང་། དམག་ཤེད་ཅན། བཀས་བཀོད་རྒྱུད་
འཛིན་སྟོབས་ཤུགས་བཅས་ལ་འཐབ་རྩོད་མཐའ་གཅིག་ཏུ་གནང་།
• 110 •



དཔེ་སྒྲིག་འགན་འཁུར་བ།
མདུན་ཤོག་ཇུས་འགོད་པ།
དབྱངས་ཅན་ལྷ་མོ། མགོན་པོ་སྐྱབས།
མེ་ཏིང་ཁེ།
ཤེས་བྱའི་རབ་གསལ། རྒྱལ་གཅེས་རིང་ལུགས་སློབ་གསོའི་དཔེ་ཚོགས།
མའོ་ཙེ་ཏུང་གི་གཏམ་རྒྱུད།
སྟོད་ཆ།
རྩོམ་པ་པོ།
ཡིག་སྒྱུར།
དཔེ་སྐྲུན་དང་འགྲེམ་སྤེལ། །
མཱ་ཞའོ་ཁྲུན་དང་ལིའུ་ཡུས་ཆིང་།
བློ་དོན།
སི་ཁྲོན་དཔེ་སྐྲུན་ཚོགས་པ།
སི་ཁྲོན་མི་རིགས་དཔེ་སྐྲུན་ཁང་།
སམ་བྷོ་ཊ་པར་སྒྲིག་ལྟེ་གནས། །
ཁྲིན་ཏུའུ་གྲོང་ཁྱེར་ཁྲིན་ཧྲིན་པར་འདེབས་བཟོ་གྲྭས་དཔར།
185mmX 130mm
79
པར་སྒྲིག་
པར་འདེབས་མཁན།
དེབ་ཚད།
ཡིག་འབྲུ་སྟོང་།
པར་ཤོག
པར་གཞིའི་སྒྲིག་ཐེངས།
པར་ཐེངས།
པར་གྲོངས།
དཔེ་རྟགས།
རིན་གོང་སྒོར།
2008ལོའི་ཟླ་5བར་པར་གཞི་དང་པོ་བསྒྲིགས།
2010ལོའི་ཟླ་10བར་པར་ཐེངས་གསུམ་པ་དཔར།
9001 ཀ 12000
ISBN 978 - 7 -- 5409 - 3917 -- 5
8. 00



图书在版编目(CIP)数据
毛泽东的故事,上:藏文/西藏自治区教育厅《爱国主义教育
丛书》编写组编,-成都: 四川民族出版社,2008.5(2010.10重印)
(知识之窗·爱国主义教育丛书)
ISBN 978-7-5409 - 3917-5
1.毛… …,毛泽东(1893~1976)-生平事迹
- 藏语 N. A752
中国版本图书馆CIP数据核字(2008)第072540号
出版人罗勇
责任编辑 央青拉姆 公保杰
美术监制艺术编辑部
封面设计 梅定开
知识之窗 爱国主义教育系列
毛泽东的故事(上)
作者 马晓春刘玉琴
译 者 罗顿
出版 发行 四川出版集团 四川民族出版社
(成都市三洞桥路12号 邮政编码:610031)
排版 成都桑布扎照排部
印刷成都辰生印务有限责任公司
成品尺寸 185mm×130mm
, 张 3.75
字数 79千
次 2008年5月第一版
次 2010年10月第三次印刷
印 数 9001~12000册
号 ISBN 978-7-5409-3917-5
定 价 8.00元
印成印字版印印书定



oncococ om
知识之窗·爱国主义教育系列
知识之窗
毛泽东的故事
上册
ISBN 978-7-5409-3917-5
197875469391/I>
| 定价:8.00元,
